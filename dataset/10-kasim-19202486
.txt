*
Akkoyunlular devleti.
*
Koyun gibiydiler.
Karaktersiz karaktere sahiptiler, nereye çekersen, oraya giderlerdi. İki koyun güdemeyeni beğenmez, güdülmeyi, güdeni severlerdi. Güya köken olarak Türktüler ama, Arap tesiri altındaydılar. O kadar bağımsız (!) ruhluydular ki, Arapça köle anlamına gelen Memlukların emrine girdiler. Özgürce yaşamaktansa, el alemin köle’sine kul’luk etmeyi tercih ettiler.
*
Türkçe konuşmalarına rağmen, Türkiye’nin forsundaki 16 devlet arasında sayılmazlar. Niye dersen... Ellerine geçen her fırsatta memleketi sattılar. Ondan. Anadolu toprakları üzerinde hangi yabancının gözü varsa, onun yanında saf tuttular, onun borusunu öttürdüler, onun kılıcını kuşandılar. Ankara Savaşı’nda mesela, baktılar ki Timur gelmiş, şak, onun tarafına geçtiler, milleti sırtından hançerlediler. Komisyon aldılar. Sırf kendi ceplerini düşündüler.
*
Nabza göre şerbet verdiler.
Güç başkasındayken, koyun gibi boyun büktüler, mağdur ayağına yatıp, mazlum mazlum aman dilediler. Güç bunlara bi geçti kardeşim... Sanırsın aslandır. Kükrediler. Isırdılar.
*
Vaziyete göre... Bazen koyun postunda kurt oldular, bazen kurban rolünde kasap.
*
En şöhretli liderleri “uzun” lakaplı biriydi. Git bugün Harbiye’deki Askeri Müze’ye... Uzun denilen arkadaşın, zırh gömleği sergileniyor. Ölç şöyle bi karşıdan... O gömleği, giyse giyse, taş çatlasın 1.65 boyundaki biri giyebilir, 1.70’lik sığmaz. Gel gör ki, herifin lakabı, uzun!
*
Çünkü... Yalakaydılar.
*
Sürünün başına kim geçerse, onu pohpohluyorlardı. Şööyle uzunsun, bööyle kuvvetlisin, şööyle yakışıklısın, bööyle karizmasın filan diye, dillerinde pütür kalmamıştı adeta.
*
E haliyle havaya girdi Uzun... Kendini padişah ilan etti. Devleti, babasının malı zannediyordu. Kafasına göre unvanlar dağıtıyor, yağcılık yapanı ihya ediyor, itiraz edeni dooğru zindana gönderiyordu. Davalara ulema bakıyor, kanunları zaten padişah yazıyordu.
*
Gel zaman git zaman... Sultan Süleyman’a bile kalmadı, bunlara mı kalacak, yıkıldılar tabii.
*
Demem o ki...
Siz siz olun.
Akkoyunlu olmayın.
Mustafa Kemal’e ve Cumhuriyet’e sarılın, ilelebet payidar olun.