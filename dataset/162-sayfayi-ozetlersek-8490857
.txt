Bu bile dram aslında.

Neyse...

Okudum. Özü şu.

*

162 sayfa.

163 olsaydı... Nostalji olurdu!

*

Başbakan hakkında 61 iddia var.

Bismillah... 1’incisi neyle alakalı?

Malezya!

*

Biz bugün hálá "Malezya olur muyuz, olmaz mıyız" diye merak ederken, Başbakan Malezya’da "Türkiye İslam Devleti" demiş zaten... Taaa 5 sene önce.

*

"İmam" kelimesi 54 kez geçiyor.

Hangi "imam" derseniz?

Başbakan tarif ediyor:

"Ben İstanbul imamıyım!"

*

"Şeriat" kelimesi, 70 kez...

En güzel tarif, gene Başbakan’ın:

"Elhamdülillah şeriatçıyım!"

*

Atatürk az...

Sadece 45 kez kullanılmış.

Bir tanesi, "Saygı duruşunda sap gibi ayakta durmaya gerek yok..." Herhalde, öbürlerini saymaya da gerek yok!

*

Pekiii...

En çok kullanılan kelime hangisi?

"Türban..."

304 kez kullanılmış.

Enteresan örnekleri var ama, cümle içinde en güzel Cüneyd Zapsu kullanmış...

Türkçe meali şu:

"Ha türbanı çıkar...

Ha donu çıkar!"

*

"Demokrasi" 80 kusür kez geçiyor.

Demokrasiyi yok etme amacı, demokrasiyi yıkma hedefi, demokrasiye yönelen tehdit, demokrasiyi bir araç olarak kullanmak, demokrasiyle bağdaşmayan davranış, demokrasi ilkelerine aykırı eylem, demokrasiyi ortadan kaldırabileceği... Gibi.

*

"Dini" ise, 166 kez kullanılmış.

Dini esaslara dayalı devlet modeli, dinin kötüye kullanılması, dini örgütlenme, dini alet ederek, dini hissiyatı kötüye kullanarak, dinin siyasal araç haline getirilmesi, dini-siyasi simge, dini istismar, dini kuralların egemen kılınmasını hedefleyen beyan, dini aldatma, dinin sömürülmesi... Gibi.

*

Binlerce kelimeden oluşuyor iddianame... "Bir kez" kullanılan "bir kelime" var:

"Risk!"

Her kelime defalarca tekrar edilirken, bu kelime sadece ve sadece bir kez kullanılmış.

Onu da Başsavcı kullanmış:

"Tehlikenin var olduğu ve tehlikenin yeterince yakın olduğu, davalı partinin eylemlerinin öngördüğü toplum modelini oluşturmaya elverişli bulunduğu, iktidarları süresince her geçen gün riskin arttığı görülmektedir."