Ama maçı kaybeden ülkede.
Bu tarihte.

*�

İngiltere Kupası finali, hep olduğu gibi, başkentte oynandı. Onbaşı Mark Ward, onur konuğu olarak davet edildi, Kupa’yı vermesi rica edildi... Ki, bu kupayı geleneksel olarak Kraliçe, Prens, Başbakan filan verir. Savaş risklerinin arttığı, küresel terörün tırmandığı dönemde, silahlı kuvvetlerin moralini yükseltmek için, silahlı kuvvetleri temsilen, onbaşı seçilmişti. Başbakan’la yemek yedi, kupayı vermek için sahaya çıktı, Wembley’i dolduran 90 bin kişi ayakta alkışladı. Şeref tribününde 16’ncı Hava Taarruz Tugayı da vardı. Çünkü, yine silahlı kuvvetleri temsilen, bu sembol tugay seçilmiş, Başbakanlık tarafından özel uçakla getirilmişti. Buckhingham’a da davetli olan onbaşı, bugün, Kraliçe’nin elinden üstün cesaret madalyası alacak.

*

O tarihlerde işgal edilen...
Ama maçı kazanan ülkede.
Bu tarihte.

*

Türkiye Kupası finali oynandı. Başkentte oynanmadı. Kayseri’de, Atatürk Stadı’nı yıkıp, başka bi isimle açılan statta oynandı. Kupayı Kayserili Başkomutan verdi. Şeref madalyalı Hava Kuvvetleri Komutanı, Deniz Kuvvetleri Komutanı, ordu komutanı, kolordu komutanları, hapiste.

*
Kuzey Deniz Saha Komutanı, Güney Deniz Saha Komutanı, deniz üssü komutanı, denizaltı filo komutanı, tutuklu... O tarihte işgal eden ülkede bugün herkes ayağa kalkıp onbaşı’yı alkışlarken, o tarihte işgal edilen ülkenin başbakanı bugün açıkladı: “Başbakan törene gider de, korgeneral ayağa kalkmaz mı? Bedelini öder... Gereği yapıldı, ödedi, bakın gideceği yeri buldu!”

Donanma kurmay başkanı, Sahil Güvenlik kurmay başkanı, Harp Akademileri kurmay başkanı, Genelkurmay Stratejik Araştırma Merkezi başkanı, zırhlı tümen komutanları, tugay komutanları, albaylar, binbaşılar, teğmenler, alayı içerde... Bi eşleri dışarda.

*

Şimdilik.

*

Çünkü, hayat arkadaşlarına alkışlayarak hayat vermeye gayret eden subay eşlerine, alkışlarken trafiği kapattıkları gerekçesiyle soruşturma açıldı... Ki, merak eden gidip baksın, orada trafiğin kapatılması mümkün değil, orası çıkmaz sokak, yolun sonu tarla.

*

Ve, merak eden varsa...
Bugün 19 Mayıs.
Bırak kupa verdirmeyi...
Açık görüş bile verilmedi.

- - - - - - - - - - - - - - - - - - - - - - -
NOT:
Çevrende herkes şaşırsa, bunu da senden bilse, sen aklı başında kalabilirsen eğer, ne kazandım diye sevinir, ne yıkıldım diye yerinir, ikisine de vermeyebilirsen değer, yüreğine dayan diyecek direncinden başka şeyin kalmasa da, herkesin bırakıp gittiği noktada, sen dayanabilirsen tek, dünya önüne serilir, adam oldun demektir... Tarih, CHP’yi liderini satan parti olarak hatırlayacak. Aynı tarih, MHP’yi lideriyle yazacak. Benden söylemesi, yarın...