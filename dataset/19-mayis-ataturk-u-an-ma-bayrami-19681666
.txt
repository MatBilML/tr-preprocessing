- İyisi mi ertele Kemal abi...

- Nasıl yani?

- Güzel abim, yarın öbür gün çoluk çocuk üşür 19 Mayıs’ta... Başka mevsimde kurtar memleketi.

- Ağustosu mu beklesek?

- Çok sıcak olur be... Vıcık vıcık ter, üstüne soğuk gazoz mazoz, maazallah bademcikleri şişer.

- Temmuzda gidelim bari.

- Canım abim, milli eğitim falan kurucan, okul filan, kışın ders, yazın tatil, haziranda karneyi kapan anında vınn, yazın olmaz bu iş yani.

- Sömestrde gitsek...

- Umre var, oraya gitçekler.

- Aralığa çekelim...

- Kar yağar.

- Ocak da soğuk...

- Buz, buzz.

- Mart?

- Nevruz’dan haberin yok galiba, bakanlar valiler ateşten atlıycak, senle mi uğraşcaklar.

- Nisana alalım...

- Play-off var, statlar dolu, kutlama yapıcaz diye boşaltamayız, Lozan Antlaşması’na uysa bile, Dijitürk sözleşmesine aykırı olur, uefa’yla papaz oluruz valla.

- Eylülde gelsek...

- Yağmur yağar, ayaz da var, zatürree mi etçen çocukları.

- Ekim hiç olmazsa...

- O hiç olmaz... Padişah efendimizi anıcaz, ayıp olur şimdi o tarihte burnunu sokup araya girmen.

- Kasım?

- Ölücen zaten, onu kutluycaz.

- E gitmeyeyim o zaman...

- E gitme tabii, otur oturduğun yerde, salla başını al maaşını, sen mi kurtarıcan memleketi.