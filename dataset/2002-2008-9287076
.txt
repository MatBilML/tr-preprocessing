*

Öncelikle, eşini saklamayan, onurlu bir şekilde yanına oturtan, elinden tutan, sevindiğinde coşkuyla sarılan Futbol Federasyonu Başkanı’nı kutlarım...

Bence her kocaya örnek olmalı.

*

Ama o görüntülerin anlattığı bir başka Türkiye gerçeği var. O da şu...

*

Sene 2002, Haziran.

Dünya Kupası’ndayız.

Cumhurbaşkanı’nın eşinin başı açıktı... Başbakan’ın eşinin başı açıktı... Başbakan Yardımcılarının eşlerinin başı açıktı... Dışişleri Bakanı’nın eşinin başı açıktı... Tüm protokol gibi Futbol Federasyonu Başkanı’nın eşinin de başı açıktı.

*

Sene 2008, Haziran.

Avrupa Şampiyonası’ndayız.

Cumhurbaşkanı’nın eşi türbanlı... Başbakan’ın eşi türbanlı... Başbakan Yardımcılarının eşleri türbanlı... Dışişleri Bakanı’nın eşi türbanlı... Futbol Federasyonu Başkanı’nın eşi türbanlı.

*

Adam adama...

Tam saha prestir bu.

Şimdi sıra geldi, eşi türbanlı milli takım teknik direktörüne...

*

Değişmeyen ve anlaşılan o ki, değişmeyecek tek durum var: 2002 Dünya Kupası’nda Ekonomiden Sorumlu Bakanımızın eşi Amerikalı’ydı, 2008 Avrupa Şampiyonası’nda Ekonomiden Sorumlu Bakanımızın eşi Amerikalı...

Cümleten hayırlı maçlar.