Ve, mavi gözleri çakmak çakmaktı... Yürüdü uçurumun başına kadar, eğildi, durdu... Bıraksalar, ince uzun bacakları üzerinde yaylanarak ve karanlıkla akan bir yıldız gibi kayarak, Kocatepe’den Afyon Ovası’na atlayacaktı” filan...
*
Sonra?
*
Afyon Çimento Fransız’a satıldı.
Ama biz satmadık...
Biz zaten
İtalyan’a satmıştık.
İtalyan da,
Fransız’a sattı.
*
Batıya ilerledik ardından...
*
Mustafa Kemal’i Uşak’a getiren treni, kiloyla hurdacıya sattık!
*
Denizli’ye gelince...
Tekstil firmalarını Alman’a, madenleri İspanyol’a, beyaz eşya fabrikasıyla kâğıt fabrikasını İtalyan’a verdik... Mısırlı bastı parayı, elektrik santralını söküp, Irak’a götürdü.
*
Ve, Manisa kurtuldu...
Pamuklu Mensucat’ın güzelim arsasını Hollandalı’ya sattık. İşsizlerin umudu olan Manisa Et Tavuk’un önce makinelerini söktük, sonra arsasını elden çıkardık.
*
E hadi...
Gözünüz Aydın!
Kuşadası Limanı’nı
İsrailli’ye vermiştik...
5 bin 413 emlağı da İngilizlere verdik.
*
9 Eylül’ü ve İzmir’i uzun uzun anlatmayayım, Yunan bankası malum.
*
Aslına bakarsanız, tam 30 Ağustos’ta, yarın yazacaktım bu yazıyı ama... “Cumhuriyet Ekspresi”miz, İnönü muharebelerinin cereyan ettiği Bozüyük’te iş makinesine toslayınca, yarını beklemeyeyim bari dedim...
Cümleten görkemli kutlamalar dilerim.�