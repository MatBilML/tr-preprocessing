Vizyon bu...

*

3 çocuk da böyle bi şey aslında.

Çocuk çocuk çocuk.

Ne etti?

3Ç.

*

Böyledir büyük devlet adamları...

3’lü anlatırlar.

Sezar mesela...

Veni Vidi Vici.

3V.

Napolyon?

3P.

Para Para Para.

Portekiz diktatörü vardı, Salazar...

3F’yle uyutmuştu milleti.

Fado Futbol Fiesta.

*

(Bizde var mı 3F?

Var.

Fak Fuk Fon.

Söylemesi başka türlü ama...

Neticede aynı işi görüyor!)

*

İlla kafiyeli olmak zorunda değil...

At avrat silah, kulak burun boğaz, 90 60 90, göz gez arpacık, rakı beyaz peynir kavun, vatan millet Sakarya, giriş gelişme sonuç, yol su elektrik, zincir takoz çekme halatı, ben sen o, açıl susam açıl, ay lav yu, Bakü Tiflis Ceyhan, orta kafa gol, alfa beta gamma, pijama terlik televizyon, Mazhar Fuat Özkan, domates biber patlıcan, Recep Tayyip Erdoğan.

Yeter ki 3’lü olsun.

*

4’lü bozar.

*

İnanmayana sorarım...

Atos Portos Aramis’e ne denir?

3 silahşörler...

Halbuki, Dartanyan da var.

Ama onu da katsan işin içine, 4 silahşörler olur ki, sevmez insanlar, kafaları karışır, akılda tutamazlar.

*

O nedenle, "balık hafızalı" ahalileri yöneten büyük devlet adamları, hep 3’lü anlatır... Çöp çamur çukur gibi.

*

3’lü duyunca ne yaparlar çünkü?

Şak Şak Şak.