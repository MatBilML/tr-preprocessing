*
Cut.
Colour.
Clarity.
Carat.
*
Budur 4C.
*
Pırlanta alırken, bunlara dikkat edeceksin... Ki, alıp satabilesin.
*
Türkiye Cumhuriyeti’nin Tekel gibi, şeker fabrikaları gibi, tek taş mücevherlerini satarken 4C’li yapacaksın ki, renk, berraklık filan, cillop gibi olsun...
Yükte hafif olsun.
*
E her işçi bi pırlantadır zaten!
*
Sıradan insandılar...
Komple 4C’li yapıldılar.
Daha nasıl onurlandırılsınlar?
*
Bakın mesela...
Tezek alıyorsun, KDV yüzde 18.
Pırlanta alıyorsun, KDV sıfır.
*
Elini vicdanına koy...
Hükümet gibi “merhamet”li ol...
Hangisini alırsın?
Tezeği mi?
Pırlantayı mı?
*
Dolayısıyla, hani sendikanın önüne kurdukları naylon çadırlara “Batman çadırı, İzmir çadırı, Bursa çadırı” filan yazıp, vitrin gibi diziliyor ya işçiler...
Olmaz öyle!
*
“Elmas çadırı, Yakut çadırı, Safir çadırı” yazın... Kıymetinizi bilin biraz.
 