*
“Dinsiz” deseler...

Dedesi, hacı, Nakşi şeyhiydi.

Büyük dedesi, medrese müderrisi.

*

“Başörtüsüne karşı” deseler...

Sekreteri bile türbanlı.

*

“Elit” deseler...

Şanlıurfa’nın gariban köyünden.

*

“Asker” deseler...

Sivil.

*

“DTP’yi kapattı, ırkçı” deseler...

Ana tarafından Kürt.

*

“Hukuk bilmiyor” deseler...

Ankara Hukuk mezunu.

*

“Savcı ama hâkim değil” deseler...

Acıpayam Hâkimliği yaptı, Bulanık Hâkimliği yaptı, Gürün Ağır Ceza Mahkemesi Başkanlığı, Adli Yargı Adalet Komisyonu Başkanlığı, Silifke Hâkimliği, Yargıtay Tetkik Hâkimliği yaptı.

*

“Tecrübesiz” deseler...

12 sene önce Yargıtay üyeliğine seçildi, Yargıtay Ceza Dairesi üyeliği yaptı, Yargıtay Cumhuriyet Başsavcıvekilliği yaptı, Yargıtay Cumhuriyet Başsavcısı.

*

“Koltuk sevdalısı” deseler...

Seneye emekli.

*

“Paragöz” deseler...

Milletvekilinden az alıyor.

*

“Anayasa’ya aykırı” deseler...

Madde 148, anayasal görevi.

*

“Uyarıyorum” dedi...

Bakalım ne diyecekler?