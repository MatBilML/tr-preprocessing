Kemal Alemdaroğlu içeri alındı.

Veli Küçük zaten içerde.

İddianame bekleniyor...

*

AKP kapatılabilir.

DTP kapatılabilir.

Cumhurbaşkanı yasaklanabilir.

Başbakan yasaklanabilir.

Türban yasası iptal edilebilir.

Karar bekleniyor...

*

Görüldüğü gibi, "hukuki" olarak ahım şahım bir "belirsizlik" yok yani!

*

O nedenle...

Anayasa Mahkemesi Başkanı Haşim Kılıç, "hazır, başı sıkışık değilken", Birleşik Arap Emirlikleri’ne gitti!

- Hadi canım...

- Valla.

9 gün yok!

Niye gitti?

Meslektaşı, Birleşik Arap Emirlikleri Anayasa Mahkemesi Başkanı’nın nazik davetini kırmamak için...

*

THY uçuyor mu oraya?

Uçuyor...

Haftada 4 gün.

Dün var mıydı uçuş?

Dün yoktu.

E neyle uçtu?

Katar Havayolları’yla.