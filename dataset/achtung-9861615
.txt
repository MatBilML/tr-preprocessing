Hep gülüp geçtiler.

Ya bu sefer?

Bas bas bağırıyorlar...

Hiç düşündünüz mü niye?

Niye bağırıyorlar bu sefer?

*

Sorarak cevaplayalım...

*

Başbakan neye biniyor?

Mercedes’e.

Meclis Başkanı neye biniyor?

BMW’ye.

Büyükanıt’a ne aldılar?

Audi.

Üstün Alman teknolojisi yani.

Güvenli.

*

Hatırlayın, ev kundaklandığında Almanya’ya giden Başbakanımız ne demişti? "Alman polis teşkilatına özellikle teşekkür ediyorum..." Niye? Tanıyor çünkü bizim başbakan, Alman polisini... İşi savsaklamazlar, ondan-benden diye ayırmazlar, ucu kime uzanıyorsa uzansın, adamın yakasına yapışırlar! Bundan emindi.

*

Bakın polis dedim, aklıma geldi...

Kamufle edilen, derin zulalara gizlenen kötülükleri bulmak için bizim polise kim yardım ediyor?

Alman Kurdu!

Yeter ki, alsın kokuyu...

*

Sanırım telaşın sebebi bu.