Ergenekon terör örgütü.

Silahları yakalanıyor.

Toprağa gömmüşler.

El bombası, lav silahı filan.

Gerçi lav silahları boş ama, olsun.

TRT naklen yayınlıyor.

Devleti yıkmayı, milleti bölmeyi planlayıp, Cumhuriyet mitingleri marifetiyle, halkı isyana teşvik etmeye kalkışmışlar. Pijamalarıyla enselendiler. Bazılarının evinde Nutuk ele geçirildi.

*

Ne yapıldı?

Tıkılım.

*

Hepsi içeri tıkıldı.

*

PKK ne?

Terör örgütü.

Silahları var; ellerinde.

25 senedir devleti yıkmaya, milleti bölmeye çalışıyorlar, halkı isyana teşvik ediyorlar, 8 bin 384’ü şehit, 40 küsur bin kişinin ölümüne sebep oldular.

*

Ne yapılıyor?

Açılım.

*

Terör örgütü olup olmadıkları henüz mahkeme kararıyla tescillenmemiş bilim adamı, gazeteci, siyasetçi ve emekli generallere, henüz işlemedikleri ama, işleyecekleri iddia edilen suçlar dolayısıyla, 6 bin sayfa iddianame yazılıp, 8’er defa müebbet, 200’er yıl hapis istenirken... Yandaş medyada linç çığlıkları atılırken... Terör örgütü oldukları Obama tarafından bile tescillenmiş cinayet şebekesine, dağdan inip siyasete atılsınlar diye af çıkarılması... Yandaş medyada alkışlanması, ne kadar demokratik di mi?

*

Mustafa Balbay mesela...

Ne yapmış?

Karargáha gidip, albayla konuşup, not tutmuş diye içerde... Halbuki, Kandil’e gidip Murat Karayılan’la görüşseydi, bırak yargılanmayı, akil adamdı şimdi.

*

Hiç kafa yokmuş bunlarda.

Keşke o kadar zahmet edip Ergenekon’u kurmaya çalışacaklarına, PKK’ya katılsalarmış yani.