Amerikan vatandaşı.
Petrol şirketinde çalışıyordu.
Petrol şirketi Amerikan.

*

Eşi, Afganistan’ın först leydi’si güya...
Pakistan’da yaşıyor.
Oğlu da.

*

Bi kardeşi restoran işletiyor, Washington’da.
Öbür kardeşi restoran işletiyor, Chicago’da.
Kayınbiraderi mobilyacı, Virginia’da.
Yeğenleri desen...
California’da.

*

New York Times gazetesi yazdı...
Bi kardeşi senelerdir CIA’den maaş alıyor.
Bi başka kardeşi uyuşturucu baronu.
Kız kardeşi de var...
Onun restoranı Massachusetts’te.

*

Hükümet kurdu.
1-2 değil, 12 bakanı Amerikan vatandaşı.

*

Mesela, Adalet Bakanı’nın diploması...
Nebraska’dan.
Ekonomi Bakanı
Kanada’dan.
Ticaret Bakanı
Illinois’den.
Eğitim Bakanı
Alabama’dan.
Tarım Bakanı
Omaha’dan.

*

(Rahmetli Ecevit’in dili sürçmüş, “Afganistan genel müdürü” demişti bunun için... Meğer doğru söylemişti.)

*

Resmi olarak, sadece 525 dolar maaş alıyor.
Daily Telegraph manşet yaptı...
Dubai’de emlak kralı.
90 milyon sterlinlik gayrimenkulü var, sırf Palmiye Adası’nda 12 villası olduğu söyleniyor.

*

Bu Afganistan’dan...
ABD askeri çekiliyor.
İngiliz askeri kaçıyor.
Alman kaçıyor.
Fransız kaçıyor.
İspanyol kaçıyor.

*

Türkiye uçuyor!
Evlatlarımız ölüyor.

*

Şehitlerimizin aziz hatırasına saygısızlık etmek istemem ama...
O Karzai.
Biz niyazi.