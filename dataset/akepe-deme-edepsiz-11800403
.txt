Öğretmen demiş ki: "Evladım, iyi

güzel de, Dede’de R yok ki..."

Öğrenci "Nasıl yok?" demiş:

"Benim dedemin adı Remzi!"

*

Başbakan’ınki de o hesap...

- AKP değiliz.

- Nesiniz?

- Edepsizlik etme!

*

Bizim adımızı duymaktan rahatsız olan başbakanları çok görmüştük ama, kendi partisinin adını duymaktan rahatsız olan başbakanı ilk defa görüyoruz.

*

Abdullah Bazencir gibi bi nevi...

*

Diyeceksiniz ki, o kim?

Mahsun Kırmızıgül şekerim.

*

Veya "Bumin Gaffar Çıtanak" desek kimsenin tanımayacağı, Fikret Hakan desek herkesin şak diye tanıyacağı gibi... Kamile Suat Ebrem’in Müjde Ar, Onur Çakmak’ın kısaca Asena diye özetlenmesi gibi...

Kibariye de, Bahriye Tokmak zaten.

*

Anladığım kadarıyla, Adalet ve Kalkınma dedikleri, bu partinin nüfus káğıdı adı...

Sahne adı, başka.

*

Ve, aslına bakarsanız...

Milli Nizam’la başlayıp, isim değiştire değiştire, Milli Selamet, Refah ve Fazilet’e filan dönüşen kafadır bu... Neonlarda yazan isim değişir, zihniyet hep aynıdır.

*

Ve, aslına bakarsanız...

94 metre boyundaki koskoca gemi ufalıp gemicik oluyorsa, upuzuuun Adalet ve Kalkınma Partisi ufalıp neden ak olmasın?

Minimalisttir bizim Başbakan.

*

Oldu olacak, bi dahaki sefere, partinin P’sini başa koyun, PAK olsun, daha şık olur.