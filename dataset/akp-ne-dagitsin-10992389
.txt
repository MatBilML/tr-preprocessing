*

Hüseyin Çelik’ten iyidir en azından.

*

(İnanmıyorsanız, gençler arasında temayül yoklaması yapın... Milli Eğitim Bakanı’nı mı tanıyorlar, bızdık robotu mu? Veya, işsizlere sorun... Çalışma ve Sosyal Güvenlik Bakanı Faruk Çelik’i mi seviyorlar, öbürünü mü?)

*

Şaka bir yana.

Hani evinde su olmayan kadıncağıza, avanta çamaşır makinesi verdiler de, o da götürüp ahıra koydu ya...

İyi ki su yok evinde!

*

Çünkü yanlışlıkla su olsa... Bu işin, toz deterjanı var, yumuşatıcısı var, kireç çözücüsü var, leke çıkarıcısı var, var oğlu var... Bulaşık makinesi desen, daha sakat... Deterjan ister, tuz ister, koku tableti ister, parlatıcı ister.

*

Ben CHP’nin yerinde olsam, Ariel Bayii’ni aday gösteririm Tunceli’den!

*

Ve, aslına bakarsanız...

Ne böyle beyaz eşya filan dağıtıp Yüksek Seçim Kurulu’yla papaz olmaya gerek var, ne de kıçında don olmayan milletin başına masraf çıkarmaya...

Pratik olun.

Pembe gözlük dağıtın kardeşim!