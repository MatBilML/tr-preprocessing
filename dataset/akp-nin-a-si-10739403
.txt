Onurlu bir geçmişi var.

Onursal sıfatı da.

*

Hani, sanki kaçacakmış gibi, üç minibüs, 15 polis, 25 jandarmayla evini basıp, didik didik aradılar ya... Hani sonra da, "Maddi zarar vermedik di mi?" diye káğıt imzalatmak istemişler de, o da, "Maddi zarar vermediniz ama, manevi zarar verdiniz" demiş.

*

İşte o ev, kira.

*

Evet, kira.

*

Hayatını "hukuk"a, "Cumhuriyet"e, "Atatürk"e, "bize" adayan Sabih Kanadoğlu’nun, evi yok... Olmamış hiç. Olamamış. Savcı maaşı belli çünkü. Emekli maaşı zaten belli... Evlatları okutayım filan derken, bi toki moki ayarlayamamış yani.

*

(Haysiyetsiz bazı arkadaşların "Ayvalık’taki yazlığı da basıldı" diye havai fişek patlatırcasına sevinçle duyurdukları o yazlığı sat... Anca otomobil alabilirsin o parayla Ankara’da.)

*

Ve, aynı gün...

*

Dünyadaki ilk ve tek "iktisatçı" Anayasa Mahkemesi Başkanı’na sordular: "Sizin damat, tam da AKP kapatma davası arifesinde, üç liraya bina alıp, AKP’li Büyükşehir Belediyesi’nin 10 liralık arsasıyla takas etti mi?"

*

Yaşasın adalet be!