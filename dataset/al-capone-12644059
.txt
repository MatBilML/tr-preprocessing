  *
Filmi var onun.
Dı Antaçıbıls...
Türkçe meali:
The Dokunulmazlar.
*
Başrolde bi müfettiş, polis değil aslında, hazine müfettişi... Bu müfettiş, emniyet teşkilatı içinde kendi gizli örgütünü kuruyor, telefonları filan dinliyor, hâkimleri savcıları kafasına göre ayarlıyor ve neticede Al Kapon’un ensesine biniyor.
*
Kim o müfettiş biliyor musunuz?
Kevın Kostnır!
*
Hem vallahi, hem billahi.
*
Al Kapon rolündeki kim?
Rabırt deniro.
*
İftardaki arkadaş...
Ekip tamam yani.
*
Bunlar kafayı Hollywood’a taktı diyorum, inanmıyorsunuz... Bakın şimdi de, “Baba” filminin yönetmeni mafyacı uzmanı Fırançis fort kopola’yı çağırmışlar, Kültür Bakanlığı’nın davetlisi olarak...
Film çekecekmiş.
*
Sordum, soruşturdum.
Daltonlar’ı çekecekmiş.
Avarel’i oynasa oynasa o oynar diye birinin methini duymuş, görmek istemiş. 