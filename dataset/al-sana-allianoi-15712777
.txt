2 bin 200 senelik mevzu olduğu için, uzundur, sabırla okumanızı rica ediyorum.
¡
Çanakkale Troas’ı Münster Üniversitesi’nden Profesör Hans Wiegartz çıkarıyor. Aydın Aphrodisias’ı New York Üniversitesi’nden Profesör Roland Smith çıkarıyor. Muğla Letoon’u Fransız Anadolu Enstitüsü’nden Profesör Didier Laroche çıkarıyor. Afyon Amorium’u İngiliz Arkeoloji Enstitüsü’nden Doktor Christopher Lightfoot çıkarıyor. Malatya Aslantepe’yi Roma Üniversitesi’nden Profesör Marcella Frangipane çıkarıyor. Çorum Hattuşa’yı Alman Arkeoloji Enstitüsü’nden Doktor Jürgen Seeher çıkarıyor. Kırşehir Kaman’ı Japonya Kültür Merkezi’nden Doktor Sachihiro Omura çıkarıyor. İzmir Ephesos’u Avusturya Arkeoloji Enstitüsü’nden Ordinaryüs Fritz Krinzinger çıkarıyor. Muğla Labraunda’yı İsveç Uppsala Üniversitesi’nden Doçent Lars Karlsson çıkarıyor. Hatay Tayinat’ı Kanada Toronto Üniversitesi’nden Doçent Timothy Harrison çıkarıyor. Bursa Barçınhöyük’ü Hollanda Arkeoloji Enstitüsü’nden Doçent Fokke Gerritsen çıkarıyor. Denizli Hierapolis’i Lecce Üniversitesi’nden Doktor Francesco D’andia çıkarıyor. Ankara Gordion’u Berkeley Üniversitesi’nden Profesör Kenneth Sams çıkarıyor. İzmir Pergamon’u Alman Arkeoloji Enstitüsü’nden Profesör Felix Pirson çıkarıyor. Eskişehir Pessinus’u Belçika Gent Üniversitesi’nden Profesör John Devreker çıkarıyor. Niğde Porsukhöyük’ü Fransız Anadolu Enstitüsü’nden Profesör Dominique Beyer çıkarıyor. Konya Çatalhöyük’ü Stanford Üniversitesi’nden Profesör Ian Hodder çıkarıyor. Yozgat Çadırhöyük’ü Chicago Üniversitesi’nden Doktor Ronald Gorny çıkarıyor. Kahramanmaraş Domuztepe’yi California Üniversitesi’nden Profesör Elizabeth Carter çıkarıyor.
¡
Soluklanın. Devam.
¡
Aydın Didyma’yı Alman Arkeoloji Enstitüsü’nden Profesör Andreas Furtwangler çıkarıyor. Mersin Elaussa’yı Roma Üniversitesi’nden Profesör Eugenia Schneider çıkarıyor. Yozgat Kerkenezdağ’ı İngiliz Arkeoloji Enstitüsü’nden Doktor Geoffrey Summers çıkarıyor. Şanlıurfa Göbeklitepe’yi Alman Arkeoloji Enstitüsü’nden Profesör Klaus Schmidt çıkarıyor. İzmir Kızılburun’u Amerikan Sualtı Arkeoloji Enstitüsü’nden Profesör Donny Hamilton çıkarıyor. Antalya Limyra’yı Avusturya Arkeoloji Enstitüsü’nden Doçent Thomas Steiner çıkarıyor. Aydın Milet’i Alman Arkeoloji Enstitüsü’nden Profesör Volkmar von Graeve çıkarıyor. Burdur Sagalassos’u Belçika Leuven Üniversitesi’nden Profesör Marc Waelkens çıkarıyor. Manisa Sardis’i California Üniversitesi’nden Profesör Crawford Greenwalt çıkarıyordu, şimdi, Harvard Üniversitesi’nden Profesör Nicholas Cahill çıkarıyor. Gaziantep Tilmen’i Napoli Üniversitesi’nden Doçent Nicola Marchetti çıkarıyor. Çorum Boğazköy’ü Alman Arkeoloji Enstitüsü’nden Doçent Andreas Schachner çıkarıyor. Niğde Tyana’yı Padova Üniversitesi’nden Profesör Gudio Rosada çıkarıyor. Adana Sirkelihöyük’ü Tübingen Üniversitesi’nden Doçent Miroslav Novak çıkarıyor. Antalya Xanthos’u Bordeaux Üniversitesi’nden Profesör Jacques des Courtils çıkarıyor. Mersin Yumuktepe’yi Lecce Üniversitesi’nden Profesör Isabella Caneva çıkarıyor. Kütahya Aizanoi’yi Alman Arkeoloji Enstitüsü’nden Profesör Ralf von Hodder çıkarıyor. Gaziantep Zincirlihöyük’ü Chicago Üniversitesi’nden Doçent David Scholen çıkarıyor. Ağrı Ziyarettepe’yi Fransız Anadolu Enstitüsü’nden Doktor Catherine Marro çıkarıyor. Antalya Cragum’u Nebraska Üniversitesi’nden Doçent Michael Hoff çıkarıyor. Aydın Priene’yi Alman Arkeoloji Enstitüsü’nden Profesör Wulf Raeck çıkarıyor. İzmir Kyme’yi Calabria Üniversitesi’nden Profesör Antonio la Marca çıkarıyor. Gaziantep Doliche’yi Münster Üniversitesi’nden Profesör Engelbert Winter çıkarıyor. Sivas Başören’i Marburg Üniversitesi’nden Profesör Andreas Karpe çıkarıyor. Muğla Iasos’u İtalya Arkeoloji Müzesi’nden Doktor Fede Berti çıkarıyor. Samsun Oymaağaç’ı Berlin Üniversitesi’nden Doçent Rainer Czichon çıkarıyor.
¡
Isparta Pisidia’yı Vatikan Enstitüsü’nden Profesör Vincenzo Ruggieri çıkarıyor birader.
¡
Sonra?
¡
Alliaoni’yi Trakya Üniversitesi’nden Doçent Ahmet Yaraş çıkarmaya çalışıyor... “Hadi len ordan, biz baktırdık, Allianoi diye bi yer yok” diyorlar!
¡
Yakalamışlar çünkü, böyle lokum gibi ahaliyi...
E muck muck tabii.