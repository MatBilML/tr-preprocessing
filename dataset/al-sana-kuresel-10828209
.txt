*

Takım kurdu...

*

Dışişleri Bakanı.

Hillary Clinton.

İrlanda kökenli.

*

Ticaret Bakanı.

Bill Richardson.

Babası Nikaragualı.

Annesi Meksikalı.

*

Ulaştırma Bakanı.

Ray LaHood.

Arap kökenli.

Lübnan göçmeni Ürdünlü.

*

İçişleri Bakanı, Ken Salazar.

İspanyol kökenli.

*

Sağlık Bakanı, Tom Daschle.

Alman kökenli.

Ailesi Rusya’dan göç etmiş.

*

Maliye Bakanı.

Timothy Geithner.

Çocukluğunu Zimbabve, Hindistan ve Tayland’da geçirmiş; zaten liseyi de Bangkok’ta okumuş, Çince ve Japonca biliyor. Bu arkadaşın babası, dandik ülkelere kredi veren fonları yönetmiş, Endonezya’da görev yaparken, Obama’nın annesi Ann Dunham Soetoro’ya mikrokredi vermiş iyi mi... Ailece kankalar.

*

Adalet Bakanı, Eric Holder.

Siyah, Barbados kökenli.

*

Tarım Bakanı, Tom Vilsack.

Anne-baba-kökense mevzu eğer, bence hayatı film olur... Çünkü, doğar doğmaz Katolik Kimsesizler Yurdu’na terk edilmiş... Hayata sıfırdan değil, eksiden başlamış, tek başına yürümüş, bakan olmuş.

*

Eğitim Bakanı, Arne Duncan.

Annesi, Afro-Amerikan gençlerinin topluma kazandırılması için bir merkez kurmuş... Eşi Avustralyalı...

Nerede tanışmışlar?

Tazmanya’da!

*

Enerji Bakanı, Steven Chu.

Soyadından da anlaşıldığı üzere, Çin kökenli... 1997’de Nobel Fizik Ödülü kazandı...

Obama ilk siyah başkan ama, Steven Chu da, ABD tarihinin Nobel sahibi ilk bakanı.

*

Çalışma Bakanı, Hilda Solis.

Annesi Nikaragualı.

Babası Meksikalı.

Kocası otomobil tamircisi.

*

İç Güvenlik Danışmanı, Janet Napolitano, İtalyan kökenli... Çevre Bakanı, Lisa Jackson, siyah, gözleri çekik; onun da hayatı film olur, çünkü henüz iki haftalıkken evlatlık verilmiş, dolayısıyla anne-babasının kökeni bilinmiyor... Bütçeden sorumlu danışman, Peter Orszag, Macar kökenli... Gazi ve Şehit Ailelerinden Sorumlu Bakan, Eric Shinseki, 4 yıldızlı general, Vietnam gazisi, sol bacağı yaralanmış, Irak savaşının planlayıcı kadrosundan, Hawaii adalarından Kauai’de doğmuş, Japon kökenli... Ticaret danışmanı, Ron Kirk, babası alkolik, kovboyların kalesi Teksas Dallas’ın ilk siyah valisi, Afro-Amerikan... Beyaz Saray Müdürü, Rahm Israel Emanuel, adı üstünde, İsrail kökenli.

*

Obama’nın takımı bu...

Bir iki tane de Amerikalı var!

*

Kızılderili yok.

*

Şaka bir yana...

ABD Başkanı denemez ona.

Hürriyet’in dün attığı "Umudumuz Obama" manşeti fevkalade isabetli...

*

Dünya tarihinin ilk "Küresel Başkanı" o.