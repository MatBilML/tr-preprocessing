Ali’yle Ayşe evlendi.
Sanırsın nikâh şahidiyiz...
Kadınlar saydırdı.

*
Erkek milleti böyle.
Hastalansak, aynısını yaparlar.
Hepsinin gözü dışarda.

*
Ali’yle Ayşe balayına çıktı.
Sanırsın beraber çıktık...
Kadınlar saydırdı.

*
Erkekler yaşlanınca azıyor.
Balayında bile aldatır bunlar.
Beni balayına götürmemiştin.

*
Ali’nin eski eşi vefat etti.
Sanırsın biz öldürdük...
Kadınlar saydırdı.

*
Erkekler huzura ermiştir artık.
Ölsek, yarın evlenirler.
Ayrılırsak, cenazeme gelme.

*
Ali’yle Ayşe boşandı.
Sanırsın biz boşandık...
Kadınlar saydırdı.

*
Erkeklere güvenilmez.
Bunların yeminine inanılmaz.
Hepiniz aynısınız.

*
Sevgili kadınlar...
Hadise nihayete erdiğine göre, izninizle, iki çift laf da biz edelim.

*
Ali’den bize ne kardeşim!
Vekâlet mi verdik adama?