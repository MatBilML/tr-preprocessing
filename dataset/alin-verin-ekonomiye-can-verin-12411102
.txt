*
Esnafla pazarlık etmek istemem ama, bir alıp, niye iki defa veriyoruz birader? Alış-veriş tamam da, alış-verişveriş dünyanın neresinde görülmüş?
*
Yankesici kollayan sivil polisler gibi simitçi kılığına giren bankacı, mesela... Bu iş simit almakla hallolacaksa, simit tüketiminin yüzde 75 arttığı Bursa’da niye 25 bin kişi işten atıldı son altı ayda?
*
Yoksa, ahali “Simit Sarayı”nda fink atıp, parayı çarçur ettiği için mi geliyor fahiş faizli kredi kartı hacizleri?
*
Veya, oyuncakçı Merkez Bankası Başkanı... Çin malı olması bir yana, sattın, sevindin, Allah bereket versin de, hani fiş?
*
A be çiçekçi Meliha’ya kıyamam, epten geçeyim... Daha geçen sene “Kriz tehlikesi olduğuna inanmıyorum” diyen bakkal profesörün “sakız balonu” gibi patlamasına ise, hiç girmemeyim.
*
Çünkü... “TOBB’un 1 milyon 300 bin üyesi var, hepsi bir kişiyi alsa, işsizlik biter” diyen başbakanın yönettiği ülkede, bunların çıkıp, “Sakız çiğneyin, geçer” demesi normal değil mi?
*
Benim korkum...
Patronların kafasının bu kampanyaya yatması!
*
Düşünsene, aybaşı gelmiş, gitmişsin vezneye, zarf içinde iki simit, üç sakız, bi de maket helikopter... Fazla mesai yapana, karanfil.
*
Ya da ne bileyim...
“Bunlar ekmek parası için çalışıyor efenim, maaşlarını unla ödeyelim” filan.