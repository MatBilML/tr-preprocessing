Takunyalılarla takkeliler memleketi parsellemiş, o milletvekili cemaatten, şu bakan tarikattan, bürokrasi komple badem, laiklik karşıtı eylemlerin odağı olan hükümetimiz Kürdistan’ın kankası, ordu iftiralarla hapiste, genelkurmay başkanına terörist diye müebbet verdiler, cumhuriyetin tek taş pırlantalarını haraç mezat el âleme peşkeş çektiler, buna rağmen borç büyüdü, son 10 senede 400 milyar dolar faiz ödediler, henüz doğmamış torunlarının geleceğini bile sattılar, paraya secde eden iş dünyası umre kuyruğuna girmiş, medya desen, mütareke basınından beter, üniversite sınavına şifre koydular, keriz feneri’ni yakalayan savcıyı sanık yaptılar, millete gavat diyen vali, en kıymetli vali, çocuklarımızın suratına ateş ediyorlar, devletin polisini seri katil yaptılar, sokaklarda sopayla döve döve gençlerimizi öldürüyorlar, milli gelir hesaplanırken nüfus azalıyor, seçmen sayısı hesaplanırken nüfus artıyor, hangi birini sayayım, T.C.’yi kaldırdılar, Atatürk suç oldu, çelenk bırakanı gözaltına alıyorlar, posterine ceza kesiyorlar, AKP yöneticisi açık açık “Türk yoktur” dedi, daha ne desin?

*

Hepsi, gözünün önünde oluyor.
Bilmediğin, duymadığın, gizlisi-saklısı olan hiçbir şey yok.

*

Hâlâ “bavul”dan ne çıkacak acaba diye medet umuyorsun.
Anlatayım ben sana ne çıkacağını...

*

Sünnetçinin biri, her kestiği parçayı özenle saklamış, gün gelir lazım olur diye seneler boyunca biriktirmiş, ben diyeyim altı torba, sen de sekiz bohça, istiflemiş, çekmecelere sığmaz olmuş, gel zaman git zaman, deri işleme ustasına gitmiş, bunların bende hatırası var, işe yarar bi şeyler yap da, kullanayım bari demiş. Usta almış malzemeyi, bir hafta sonra gel demiş. Sünnetçi bir hafta sonra gelmiş ki, cüzdan... Yahu demiş, onca parçadan anca bunu mu yapabildin? Öyle küçücük göründüğüne bakma demiş usta... İhtiyacın olduğunda tut şöyle elinle, çıkar, okşa, bavul oluyor!