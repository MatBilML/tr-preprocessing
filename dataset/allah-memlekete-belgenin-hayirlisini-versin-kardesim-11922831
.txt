"Karamanlis’in laf sokmasından çekindiği için son dakkada aniden hastalık icat ettiğini" yazdılar.

*

- Tansiyonmuş diyorlar...

- Yok canım, dümendir o.

*

Zahid’in belgesi sahte çıktı.

Zahid de, orijinal Zahid değil zaten.

Sonradan Zahid olmuş.

Çakma Zahid.

*

Kemal Kılıçdaroğlu’nun PKK’lılarla buluşup kerhaneye gittiğini gösteren tutanak sahte çıktı... Alman Emniyeti’nde çalıştığı iddia edilen ve tutanağı tutan kerhane uzmanı da sahte çıktı.

*

Aktütün baskınını gösteren fotoğraflar sahte çıktı... Kayseri Komutanlığı’nın ahaliyi fişlediğini gösteren belge sahte çıktı. DTP Genel Başkanı’nın askerlikten yırtmak için aldığı çürük raporu sahte çıktı.

*

Başbakanımızı Mercedes’ten balyozla çıkardılar; AKP milletvekilinin satın alıp Meclis’te poz verdiği kahraman balyoz, sahte çıktı. Şarkıcı Tarkan’ın "Ermenilerden Özür Diliyorum" kampanyasına atmış gibi gösterilen imzası, sahte çıktı. Türk Hava Kurumu’nun vatandaştan zarfla topladığı fitre ve zekát paraları sahte çıktı.

*

Hüseyin Üzmez meselesinde 14 yaşındaki kızın avukatı, sahte çıktı. Veli Küçük’le Danıştay saldırganı Alparslan Arslan’ı aynı karede gösteren fotoğraf, sahte çıktı. Emekli orgeneral Hurşit Tolon’un aslında turp gibi olduğunu gösteren GATA raporu, sahte çıktı.

*

Bizim patronun Alman istihbaratıyla kanka olduğunu ileri süren belge, sahte çıktı. 10’uncu Noter’in Deniz Fenerci arkadaşa verdiği vekáletname sahte çıktı.

*

Devlet Bakanı’na eskortluk yapan koruma, sahte çıktı; "Bu da bi şey mi, ben ATA uçağına binip Başbakan’la beraber Davos’a bile gittim" dedi.

*

Ergenekon hahamı, sahte haham çıktı. Cumhurbaşkanı’nın imzasını taklit ederek, sahte ataşe atadıkları ortaya çıktı. "Tümgeneralim ben" diye sağı solu arayan sahte tümgeneral, muhabir çıktı... İrtica Eylem Planı’nın sahte olup olmadığı araştırılıyor... Yandaş medyaya göre, planı yazan albayın Savcılık imzası sahte çıktı.

*

Benim korkum, Allah bir demeleri...

Milletin imanı sarsılacak bu gidişle.



<ı>NOT:

Bu yazıyı kim yazdı, bilmiyorum.

Fotoğraf benim...

Gerisi beni bağlamaz.