*

Hahamın "sahtesi"nin her dediğini doğru kabul edip, adı geçen herkesi içeri tıkıyorsak... "Orijinal" hahamın söylediklerine niye inanmıyoruz?

*

Biri katil haham...

Öbürü ailemizin hahamı mı?

*

Anladığım kadarıyla, mollaların da kafası karışık biraz... Çünkü, "Nobel Barış Ödülü verilsin" demişler, bizim Davos Fatihi’ne... E madem Hamas’ı savunanlara Nobel Barış Ödülü veriliyor, o halde, Şimon Peres’e niye verildi Nobel Barış Ödülü? Yok eğer, Hamas’ı değil, barışı savunanlara veriliyorsa Nobel, Şimon’u niye öldürmek istiyor İran?

*

Üstelik...

Bizim Davos Fatihi’nin kendi devletinden aldığı "üstün hizmet madalyası" var mı? Yok...

Kimden aldı "üstün hizmet madalyası"nı? İsraillilerden...

E o zaman, İsraillilere niye gıcığız? Vermeseler miydi madalyayı? Ya da, tut ki verdiler, gıcıksak, niye iade etmiyoruz?

*

İnsan hem göğsünde "İsrail üstün hizmet madalyası"yla gezip, hem İsrail’e fırça kayar mı? Yok eğer, İsrail’e fırça kaymayıp, moderatöre bağırdıysa... Bundan Nobel’e ne? Her moderatöre bağırana Nobel verilecekse, Melih Gökçek en az 3 tane Nobel hak etmedi mi?

*

Ve...

Davos Fatihi’nin de altına imza attığı AB listesinde, Hamas resmen "terör örgütü" görünüyor... Hamas terör örgütü değilse, altına niye imza attın? O belge hikáyeden belgeyse eğer.. PKK’yı o listeye sokmak için niye uğraştık? Hem imzalayıp, hem aksine hareket edeceksek, imzasının aksine hareket edip PKK’yı savunanlara hangi yüzle itiraz edeceğiz?

*

Bi de şuna takılıyorum...

Mehmet, İstanbul’u aldı.

"Fatih" oldu.

Bu sefer ne aldık?

*

"Daha gelmem buraya" diyen bizzat kendisi... İnsan fethettiği yeri niye terk eder ki birader?