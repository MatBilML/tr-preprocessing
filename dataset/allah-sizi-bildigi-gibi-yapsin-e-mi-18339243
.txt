- Emi Vaynhağus ölmüş abi.
- Norveçli manyak mı vurmuş?
- Yok, ovırdozdan rahmetli.
*
Açtım haber tivilerini.
Yas ilan edilmiş e mi.
*
Spikerlerimizin gözleri nemli.
Sanırsın anası vefat etti.
*
Meğer...
27’ler kulübüne girmiş kızcağız.
Dı Doorz’un solisti Cim Morisın
Nirvana’ya ulaşan Kört Kobeyn
Gitarcı Cimi Hendiriks
Şarkıcı Cenis Coplin
Roling Sıtonz’dan Bırayn Cons
27’sinde sizlere ömür hepsi.
*
Ciğerimiz yanıyo bi nevi.
*
E oturayım da ben de bi ağıt
yazayım bari diyordum ki, internetten mesaj yağıyor... Vay efendim dört şehit daha varmış da, onları kimse yazmıyormuş, bu ne utanmazlıkmış filan.
*
Güzel kardeşim...
Şehit her gün geliyor.
Emi bi kere ölüyor.
*
Senden mi öğreneceğiz...
Hangi habere vereceğimiz ön’emi?
*
Bak mesela, eroin’i, kokain’i, ecstasy’i, ketamin’i kokteyl yapıp, viskiyle yuvarlamış.
Ne kadar enteresan di mi?
*
Buna mukabil... Londra’daki malikânede damara altın vuruş yapılan dakikalarda, Şemdinli’nin Tekeli Köyü dağlarında vuruş’uyordu, teğmen Süleyman...
Yola mayın döşeyen iki teröriste denk
geldi, dur dedi, ateşle karşılık verilince, ikisini de indirdi, bu arada bacağına Kalaşnikof mermisini yedi. Atardamara...
25 ünite kan verdiler, kurtarılamadı.
*
Bu rutin hadisenin nesini yazayım
şimdi ben? Hükümetimiz bile asker bu
işe karışmasın diyor, Süleyman hâlâ terörist peşinde koşuyor... Su testisi
su yolunda kırılmış mı diyeyim?
*
Üstelik...
*
26 şehit var seçimden beri.
Henüz 27 olmadıkları için...
27’ler kulübüne giremiyorlar.
Girdikleri tabutla idare etsinler gari.