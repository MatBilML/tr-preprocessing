*
Bu güya “düşünür” olanı.
“Düşünmeyen”leri varın siz düşünün gari.
*
Kravatlı talibanların “ulema” diye devlet televizyonuna çıkarıldığı ülkede... “Dekolte giyen kadınlar tecavüzü göze almalı, erkekleri tahrik ettikten sonra şikâyet edilmesi makul değil” diyen profesör varsa... “Tecavüze uğrayanlar dert etmesin doğursun, devlet bakar” diyen sağlık bakanı varsa... Düğünlerde eşinin dans etmesine izin veren erkeklerin “pezevenk” olduğunu söyleyen müftü varsa... 75 yaşında kene’den rahmetli olan kadıncağızın cenaze namazını kıldırırken “fuhuş arttığı için bu tür belaların musallat olduğunu” anlatan imam varsa... Başörtülü bacımıza trende saldırıldı palavrası papağan gibi tekrar tekrar manşet yapılırken, şort giyiyor diye belediye otobüsünde yumruklanan voleybolcu kızımız mesela, tek sütun haber bile yapılmıyorsa... AKP’li belediyelere evlilik semineri verip, “kadın itaat etmeli, imam nikâhlı çokeşlilik kadınlar için kurtuluştur, yasal olsun” diyen... Hatta “kocama bekâr arkadaşımı tavsiye ettim, beğeniyorsan üstüme imam nikâhıyla alabilirsin dedim” bile diyen mütedeyyin(!) aile danışmanı varsa... Terörü halletmek için Kürt kızlarını “kuma” almamızı öneren belediye başkanı varsa... Kadın gazetecilere “bacak aranızın fotoğrafını çekip gazeteye bastırsam” filan diyen milletvekili varsa... Bahçesinde kızlı-erkekli oturulan Boğaziçi üniversitesine “yoldan çıkmamak için” gitmediğini izah eden bakan varsa... Tüsiad’ın kadın başkanına hitaben “onun gibi düşünenler iktidara gelirse porno sitelerini serbest bırakabilirler” diyen başbakan yardımcısı varsa... “Kadın erkek eşit değildir, yaradılışa ters, kürtaj katliam, sezaryen cinayet, banklarda kızlı-erkekli oturmayı saygıyla karşılamam” diyen başbakan varsa...
*
Hani o hep bahsedilen “evlerinde zor tuttuğumuz yüzde 50” var ya... İşte o evlerinde zorla tutmaya çalıştıkları “toplumun yarısı” aslında kadın’lardır.