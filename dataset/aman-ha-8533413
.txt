Yasaları, AB’ye.

Telefonu, Arap’a verdik.

Cep, İngiliz’in.

Öbür cep, Lübnanlının.

Bi limanı, İsrailliye sattık.

Bi limanı, Hong Kongluya.

Garaj, Dubailinin.

Araç muayeneye, Alman bakıyor.

Petkim’i Kazak aldı.

Kazak’ı bi çıkardık...

Fanila Ermeni!

Sigorta, Fransız’ın.

Çimento fabrikaları da...

Rakı, Amerikalının.

Sigara, British-American.

Banka, Yunanlının.

Öteki, Hollandalının.

İtalyan var.

Belçikalı var.

Rus var.

Televizyon, Amerikalının.

Radyo, Kanadalının.

*

90 metrekarelik kooperatif evinden, sabahın köründe polis zoruyla alınan, 83 yaşındaki İlhan Selçuk’a "yurtdışına çıkış yasağı" getirildi bu arada.

*

Aman dikkat edin ha!

İlhan Selçuk yabancıya mabancıya gider... Biteriz.