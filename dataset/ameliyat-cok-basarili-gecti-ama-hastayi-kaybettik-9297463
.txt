Ekonomi Bakanımız açıkladı:

"Tasarruf sağlamak için!"

*

Güney Afrika...

Cape Town’da bir hastane.

311 numaralı yoğun bakım odasında yatan hastalar, esrarengiz şekilde ölüyordu.

Bir değil, iki değil, habire...

Üstelik, hep cuma günü!

Medya durur mu, üstüne atlar tabii...

Manyak doktor öyküleri yazılır hemen.

"Sapık hemşire mi?" falan...

Sağlık Bakanlığı devreye girer.

311 numaralı odaya hassas ölçüm cihazları yerleştirilir; acaba klimalara bakteriyolojik bir saldırı mı vardır?

İncelenir... Yoktur.

Polis devreye girer.

Ölen hastaların yakınları, arkadaşları tek tek incelenir; doktorların, hemşirelerin, hastabakıcıların özgeçmişleri, ilişkileri titizlikle elden geçirilir... Nafile.

Hastalar şakır şakır sizlere ömür!

Biri çıkar der ki:

"Gizli kamera koyalım..."

311 numaralı yoğun bakım odasına gizli kamera yerleştirilir, 24 saat kayda başlanır.

Pazar, salı, perşembe, tık yok.

Ve, cuma günü...

311 numaralı odaya temizlikçi kadın girer... Çünkü, her cuma günü, 311 numaralı odanın temizlik günüdür... Yoğun bakımdaki hastalardan birinin solunum cihazının fişini çıkarır, beraberinde getirdiği elektrik süpürgesinin fişini takar, sakin sakin temizliğini yapar, sonra solunum cihazının fişini yerine takarak, görevini yapmış olmanın huzuru içinde evine gider.

*

Hayırlı tasarruflar.