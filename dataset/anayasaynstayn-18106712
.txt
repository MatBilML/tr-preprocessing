CHP’liler ne diyordu?
“Hukuka müdahale edilmesin.”

*

CHP’liler “yargı milli iradeyi yok sayamaz, hangi demokraside atanmışlar seçilmişlerin önüne geçebilir, milletin iradesini mahkemelik yapmak anca AKP’ye yakışır, hâkimler siyaset yapmak istiyorsa cüppesini çıkarsın siyasete atılsın, yargıçlar hangi hakla kendisini yasamayla eşit görüyor, hangi cüretle TBMM’ye hiza vermeye çalışıyorsunuz, hangi vasfınızla milletten daha iyi biliyorsunuz, millet yanılıyor da yargıçlar mı en doğruyu biliyor, milletin vasisi misiniz, milletin temsil makamına yönelik hazımsızlık ve tahammülsüzlük hiç bu kadar ileri gitmemişti, bu millet kendi kaderini belirleme hakkını sadece milletvekiline vermiştir, buradan milletimize bir kez daha ifade etmek istiyoruz ki, Türkiye yargıçlar devleti değil, demokratik hukuk devletidir” derken...
AKP’liler ne diyor?
“Hukuka müdahale edilmesin.”

*

“İzafiyet teorisi ispatlanırsa, Almanya benim Alman olduğumu iddia edecek, Fransa ise dünya vatandaşı olduğumu açıklayacaktır. Yok eğer, izafiyet teorisi ispatlanamazsa, Fransa derhal Alman olduğumu söyleyecek, Almanya ise Yahudi olduğumu açıklayacaktır” demişti Einstein.

*

Alman’ı Fransız’ı bilmem...
Einstein olsa olsa Türk’tür.

*

Hatta, eşi Elsa da Türk’tür.
“Kocamın izafiyet teorisini anlamıyorum” demişti ama...
Ölene kadar onunla yattı kadıncağız.