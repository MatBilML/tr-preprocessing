Birini öldürüyor.

Hapse girmiyor.

Suçu başkasına yıkıyor...

Suçlu dışarda.

Suçsuz içerde.

Yalan, ihanete dönüşüyor.

İhanet, sekse...

Sonra bi cinayet işleniyor.

Kim vurduya gidiyor.

Suç aleti bile bulunamıyor.

Aslında herkes her şeyi biliyor.

Buna rağmen...

"Görmedim" diyorlar.

"Duymadım" diyorlar.

"Konuşmadım" diyorlar.

Üstü örtülüyor.

Günahsız insanların hayatı allak bullak oluyor ama... Çaresiz, sünger çekiyorlar, öylece yaşamaya devam ediyorlar.

*

Üç Maymun bu.

Film.

*

Karanlık olayların yaşandığı "tutkuyla bağlı olduğumuz güzel ülkemiz"in "Tutkuyla bağlı olduğum güzel ülkeme ithaf ediyorum" diyen yönetmeni tarafından çekildi...

Oscar’a aday.

*

Bana sorarsanız, Silivri Cezaevi’ndeki duruşma salonundan "Adalet mülkün temelidir" lafını indirip, Üç Maymun’un afişini koymak lazım.

*

Sonra da cezalar dağıtılmalı...

En iyi senaryo.

En iyi erkek oyuncu.

En iyi makyaj.

En iyi kurgu filan.

*

Cemre toprağa düştü bu arada...

TRT verdi.

Bu sefer kazı bile yapılmadı; Ankara Cemre Parkı’nda iki el bombası bulunmuş.