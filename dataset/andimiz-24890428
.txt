“İstanbul Kartal Ege Sanayi İlköğretim Okulu’nda din kültürü ve ahlak dersinde Cumhurbaşkanı Abdullah Gül’ün duasının okutulduğu doğru mudur?”
*
Çünkü...
Bir gazeteci arkadaş, Çankaya Köşkü’ne gelen vatandaş mektuplarını Abdullah Gül’le birlikte derleyip, Cumhurbaşkanım Mektubunuz Var adıyla kitap haline getirmişti. Bu kitapta, Abdullah Gül’ün her akşam okuduğu duaya da yer verilmişti. Abdullah Gül yatmadan önce, “Allahım beni güvenilir kıl, kalbimi adalet, tevazu, şefkatle doldur, helalinden hizmet etme imkânı ver” diye başlayan uzunca bir dua okuyordu. Hatta duanın bir bölümünde, “beni ve çalışma arkadaşlarımı taşıdığı yükün farkında olan insanlardan eyle” diye siyasi mesaj bile vardı. İstanbul Kartal’daki ilköğretim okulunun din dersi öğretmeni, bu kitaptaki duayı, her gün okusunlar, ezberlesinler diye, öğrencilerinin defterlerine ödev olarak yazdırmıştı. Müftü milletvekili de, velilerin şikâyeti üzerine bu soru önergesini vermişti.
*
Tayyip Erdoğan adına...
Milli Eğitim Bakanı cevapladı.
“Müfredata uygundur” dedi.
*
Mustafa Kemal’in Andımız’ı...
Kafatasçı, sakıncalı, fuzuli.
Abdullah Gül’ün duası...
Cümleten amin yani!
-------------------------------------------------------
BALYOZ NOTU
Kurban Bayramı’na kendi ordusunu keserek girdi Türkiye... tsk’nın derisini tarikat vakıflarına verebilirsiniz artık... Yarın