20 adım yürü.

Beyaz bi kaya var orada.

"X" işaretli.

Dön şimdi ordan...

Kayaya sırtını ver.

20 adım yürü.

Kestane ağacı göreceksin.

Çömel...

Kaz orayı.

*

Casus filminizin en heyecanlı yerine limon sıkmak istemem ama, ben hayatımda bu kadar geri zekálı bi derin devlet görmedim...

*

Atatürk Evi’nin bahçesine silah gömmüş, maazallah unuturum munuturum diye, kroki çizmiş!

*

Krokiyi kaybettiğini düşünsenize...

- Şey bahçesine gömmüştük...

- Fenerbahçe mi?

- I-ıh... Ankara’daydı, köşkteki be...

- Haaa o mu, George Clooney.

- Yok yok, Türk, sarışın, öldü hani...

- Ayla Dikmen o zaman.

*

İbrahim Şahin dediğin adam, zurna değil... Genelkurmay’da kurs görmüş, Almanya’da kurs görmüş, ABD’de kurs görmüş, özel harekát başkanı olmuş, özel tim okulu kurmuş, 20 yıldır yargılanıyor, ruh gibi takip ediliyor, 24 saat dinleniyor.

*

Krokiyi evinde unutmuş!

*

İster misin, Atatürk Evi’ni kazalım, Türkeş’in mezarını kazalım filan derken, AKP’nin bahçesinde hocanın buhar ettiği "kayıp trilyonu" bulsunlar...