*

Apo şimdi bitti işte!

*

Birincisi, paşaları kimse sallamıyor artık, matah bi mevki değil. İkincisi, devlet memuru maaşıyla Bodrum’da yaşanmaz, anca sürünülür. Üçüncüsü ise...
 *
 Maça Kızı’nda güneşlenen Apo, Bizden Kaçmaz objektiflerine yakalandı, azz sonra... Fink’e damsız girmeye çalışan Apo, kapıdaki goriller tarafından dövüldü, birazdan... Flaş, flaş, flaş, Apo’nun Lerzan Mutlu’ya güneş yağı sürdüğü doğru mu, yılın magazin bombası mega magazinde... Gümüşlük’te romantik gece, Apo’yla paparazzilere yakalanan ünlü manken, aşk dedikoduları için ne dedi, birazdan... “Bu memleket bitmiş kardeşim” diye bağırdı, Halikarnas’ın kapısında cüzdanı çalınan Apo’nun isyanı, azz sonra... Cemil İpekçi’nin Apo için tasarladığı Bodrum sandaletleri, Türk televizyonlarında ilk kez, mega magazinde... Apo’ya bir birayı 30 liraya kakaladığı için gözaltına alınan bar sahibi, “Irkçılık suçlamasını kabul etmiyorum, ben Türk-Kürt ayırmadan herkese geçiriyorum” dedi, birazdan... Flaş, flaş, flaş, Apo botoks mu yaptırdı, azz sonra!
 *

Şaka bir yana...

“Paşa yapılsın, maaş bağlansın, Bodrum’a yerleştirilsin” önerisini duyunca, Apo bile üzülmüştür herhalde halimize, “Vah vah” demiştir içinden, “Allah kimseyi bunların durumuna düşürmesin” demiştir. 