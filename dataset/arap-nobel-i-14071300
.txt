*

Birincisi Fuat Sezgin’di.
Ama, Türkiye adına değil...
Almanya adına aldı. Çünkü, İstanbul Üniversitesi’nde İslam tarihçisiydi, 1960 darbesinden sonra üniversiteden uzaklaştırıldı, Almanya’ya gitti, Frankfurt Üniversitesi’nde profesör oldu.

*

İkincisi, Miktad Yalçın’dı.
İlahiyatçı, Suudi Arabistan İmam Muhammed bin Suud Üniversitesi’nde asistan olarak başladı, orada profesör oldu, Arap Nobel’ini Türkiye adına aldı.

*

Üçüncüsü, Başbakan.

*

Fuat Sezgin ile Miktad Yalçın, “İslami çalışmaları” nedeniyle Arap Nobel’i almıştı... Başbakanımız ise “İslam’a hizmet” kategorisinde Arap Nobel’ine layık görülen ilk Türk oldu.

*

“İslami çalışmalar” ve “İslam’a hizmet” kategorilerinde Arap Nobel’ini kazanmayı başaran ülkeler şöyle...

*

Suudi Arabistan, 3 defa.
Mısır, 30 defa.
Fas, 6 defa.
Kuveyt, 2 defa.
Katar, 1 defa.
Sudan, 4 defa.
Suriye, 5 defa.
Bosna, 1 defa.
Pakistan, 2 defa.
Endonezya, 1 defa.
Ürdün, 3 defa.
Filistin, 1 defa.
Afganistan, 1 defa.
Türkiye, 2 defa.

*

Arap Nobel’i, sadece “İslami çalışmalar” ve “İslam’a hizmet” kategorilerinde verilmiyor... Fizik, kimya, biyolojiden oluşan “bilim” kategorisi ile sağlık araştırmalarından oluşan “ilaç” kategorilerinde de veriliyor.

*

Yukarıda adı geçen ülkeler, “bilim” ve “ilaç”ta kaç defa Arap Nobel’i aldı?

*

0...

*

Peki, “bilim” ve “ilaç” kategorilerinde Arap Nobel’i alan ülkeler hangileri?

*

ABD, 34 defa.
İngiltere, 22 defa.
Fransa, 7 defa.
Almanya, 8 defa.
İtalya, 5 defa.
Kanada, 6 defa.
Avustralya, 2 defa.
İsviçre, 3 defa.
Rusya, 2 defa.
İsveç, 1 defa.
Japonya, 3 defa.

*

Ne kadar gurur duysak az yani.

*

EL FATİHA NOTU:

Arap Nobeli’ni 3 defa kazanmayı başaran Türkiye’nin, acil müdahale için 3 bakan gönderdiği 300 nüfuslu 3 tane köyde 3 gündür ölü sayısını tespit edemediği ortaya çıktı sayın seyirciler... 