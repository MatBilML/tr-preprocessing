Kafalarının içindekini göremediği için, kafalarının üstündekini görmek istemişti.
*
Baktı mı etrafa, görüyordu...
Kim ondan yana?
Kim değil?
*
Baktın mı etrafa, görüyosun...
Çankaya türbanlı.
TBMM Başkanı türbanlı.
Başbakan türbanlı.
Dışişleri türbanlı, adalet türbanlı, eğitim, sağlık, enerji, spor, ulaştırma, gıda, şehircilik, sanayi türbanlı, ticaret türbanlı... THY, Merkez Bankası, TRT, TOKİ, TCDD, PTT, müsteşarlar, valiler, rektörler, başhekimler türbanlı.
*
Tartışma kadınlar üzerinden yürüyor ama... Asıl mağdur, eşinin başı açık olan erkekler’dir!
*
Yukarıda bazılarını saydık...
Eşinin “başı kapalı” olan erkek, devlette her makamın “başı”na geçebiliyor mu?
Geçebiliyor.
Eşinin başı açık olan erkek?
İsminin üstü çiziliyor.
Başı’na gelmeyen kalmıyor.
*
Ertuğrul Günay, Köksal Toptan gibiler, son kullanma tarihi gelinceye kadar vitrin dolduranlardır... Eşinin başı açıksa, istersen astronot ol, THY’nin başına geçemezsin mesela, TRT’nin başına geçemezsin, TCDD’nin başına geçemezsin, hatta talip bile olamazsın. Memursan, şef olamazsın, öğretmensen, müdür olamazsın. Astsan, üst olamazsın, üstsen, ilk fırsatta sürülürsün. Eşin saçı-başı açık dolaşıyorsa, işe giremezsin, bırak ihaleyi, badem belediyelerden su bayiliği bile alamazsın.
*
Çünkü...
“Kadın özgürlüğü”yle filan alakası yoktur. “Erkek menfaati”yle alakası vardır.
Liyakatın önüne geçmiştir.
“Hamili kart yakinimdir”in AKP versiyonudur türban.