O ilahide “Tayyip’i üzmek, Allah’ı üzmektir” deniyordu.
AKP Aydın İl Başkanı “Tayyip Erdoğan bizim için ikinci peygamber gibidir” dedi.
Hazreti Muhammed’e AKP amblemiyle nüfus cüzdanı çıkardılar, peygamberimizin çocuklarının arasına “Tayyip” ismini sokuşturdular.
Tayyip Erdoğan’ın cuma namazlarını kıldığı Aksa Camisi’nin ismini Tayyip Erdoğan Camisi olarak değiştirmeye kalktılar, ahali zor engelledi.
“Tayyip Erdoğan hurması” var.
AKP Bursa milletvekili, Tayyip Erdoğan’a dokunmanın ibadet olduğunu söyledi.
AKP’nin, hakkında fezleke hazırlanan bakanı, Tayyip Erdoğan’ın doğmasına-büyümesine vesile olan Rize, İstanbul ve Siirt’i “mübarek şehirler” ilan etti.
İstanbul’da “Helal ve Tayyip ürünler konferansı” düzenlendi, helal gıdanın önemi ve Tayyip ürünlerin en helal gıdalar olduğu anlatıldı.
“Papaz kıyafeti giyerim” diyor.
Alkışlıyorlar.
“Cami bile yıkarım” diyor.
Gene alkışlıyorlar.
AKP Adıyaman milletvekili, hükümetle cemaat kavgasını Uhud Savaşı’na benzetti, sahabelerin Hazreti Muhammed’e bağlılığını örnek verdi, “biatsa biat, itaatse itaat, liderimiz Erdoğan’a sadakatle bağlıyız, ölümüne arkasındayız” dedi.
AKP Düzce milletvekili ise, hadiseyi komple özetledi... Tayyip Erdoğan için “Allahu tealanın bütün vasıflarını üzerinde toplayan lider” sıfatını kullandı.

*

Paralel devlet filan deniyor ama...
Paralel din kuruldu memlekette!