"Bravo, doğru karar."

"İşte sivil yargı."

*

Albay’ı serbest bıraktılar...

"Şüpheli karar."

"Abra kadabra..."

*

Bunlara askeri mahkeme veriyorsun beğenmiyorlar, sivil mahkeme veriyorsun gene beğenmiyorlar.

*

Ne yapacağız yani? Şeriat hukuku mu?

*

Bakın, askeri yargı filan tartışılıyor ya, merak ettim, kimdir bu Askeri Yargıtay Başkanı? Övünmek gibi olmasın, benim lisem, İzmir Atatürk Lisesi mezunu... Sonra? İstanbul Hukuk Fakültesi mezunu... Askerliğini yedek subay olarak yaparken, sen istersen orduda kal demişler, kalmış, yüzbaşı, yarbay derken, şimdi Hákim Tuğgeneral.

*

Yani, Harp Okulu bile okumamış...

*

Zaten, Deniz Kuvvetleri’ndeki bir-iki istisna hariç, hepsi böyle... Çünkü, dangozların kafası almıyor ama, Harp Okulları’nda hukuk fakültesi yok.

Hukukçu subay olmak istiyorsan, illa ki ve çaresiz herhangi bir üniversitemizde hukuk okumak zorundasın.

*

Bir önceki Adalet Bakanımız Mehmet Ali Şahin? İstanbul Hukuk... Askeri Yargıtay Başkanı’ndan bir sene sonra mezun olmuş... Ondan önceki Adalet Bakanımız Cemil Çiçek? İstanbul Hukuk... Askeri Yargıtay Başkanı’ndan bir sene önce mezun olmuş.

*

Yani, aynı üniversitenin hukuk fakültesinden mezun oldukları gibi, hukuku öğrendikleri öğretim üyeleri bile aynı.

*

Sabih Kanadoğlu? İstanbul hukuk.

*

Pekiiii...

Türkiye Cumhuriyeti’nin en yüce mahkemesi, Anayasa Mahkemesi Başkanı? İktisatçı!

*

Dünyada askeri yargıya sahip olan tek ülke biz değiliz... Ama, koskoca dünyada Anayasa Mahkemesi Başkanı hukukçu olmayan tek ülke biziz.

*

Hukukçu değilim ama...

Böyle matrak bi şey olabilir mi kardeşim?