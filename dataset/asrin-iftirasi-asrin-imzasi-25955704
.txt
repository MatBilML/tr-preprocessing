Uğur Dündar
Müjdat Gezen
Profesör Aysel Çelikel
Profesör Metin Feyzioğlu
Nasuh Mahruki
Sinan Meydan
Tarık Akan
Rutkay Aziz
Ayşenur Arslan
Ruhat Mengi
Atilla Sertel
Tuncay-Nazlıcan Özkan
Ümit Zileli
Soner Yalçın
Nedim Şener
Yazgülü Aldoğan
Ve, ritim sazda ben.
*
Er Mektubu Görülmüştür’ü imzalamak için... Yarın saat 14.00’te Kanyon D&R’dayız.
*
Adalet bakanına telefon ediyor, canı kimi isterse onu mahkûm ettiriyor, Yargıtay’da hâkim ayarlıyor, yolsuzlukları örtmek için savcı kafalıyor, Danıştay’da kim hangi dairenin başkanı olacak, o söylüyor, rüşveti rayiç bedelin altında ödersen, kucağına oturtuyor, ihalelerde ağzınla kuş tut, hikâye, kendi adamına bağlıyor, ayakkabı kutuları göreve iade ediliyor, orospuya bahşişi önden verenlere itibarları iade ediliyor, bakan evlatları dışarda geziyor, vatan evlatları asrın iftirasıyla içerde yatıyor... Bu böyle gitmez demek için ordayız.
*
Balyoz esirleri adına Maltepe’deki arkadaşlarım tarafından derlenen kitabın, tüm geliri, Çağdaş Yaşamı Destekleme Derneği’ne kalıyor. Satın alacağınız her kitap, eğitimde fırsat eşitliğinden faydalanamayan çocuklarımıza katkı sağlıyor.
*
Yukarıdaki liste, bugüne kadar herhangi bir kitaba nasip olmadı. Bedri Baykam da bizimle olacaktı, Barcelona’da sergisi olduğu için, gelemedi, yüreği bizimle.
*
İmza gününü bu kadroyla stadyumda yapsak, sığmaz. Üç gün imzalasak, bitmez. O nedenle bugünden yazıyorum, ki, yarın orda hır çıkmasın, üç saatle sınırlı tutuyoruz, ilk gelen bin kişiyi filan imzalayabileceğiz.
*
Promosyon da yapıyoruz...
Bilal’in vakfına bağışta bulunup, dekontu getirenler, kuyruğun en önüne geçirilecek ve onların kitabını Müjdat Gezen özel olarak imzalayacak!