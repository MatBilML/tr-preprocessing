Şöyle vururuz.

Böyle vururuz.

Hele bi yaklaş filan...
*
İftar topudur bu.
*
Bi patlar...

Sanırsın atom bombasıdır.

Accayip gürültü çıkarır.

Yüreğin ağzına gelir.

Aslına bakarsan...

Top bile değildir.

Eskiden, kurusıkı murusıkı...

Hiç olmazsa toptu.

Bu, havai fişek bile değil.

Sesi var, kendi yok.

Ses var, görüntü yok bi nevi.

Fitili ateşlemen yeterli.

Ciyuuuuv diye gidiyor.

Radara yakalanmıyor.

Radar tespit edene kadar...

Çoktan patlıyor.
*
Beş kilometreden duyuluyor.

Manşetlerde patlatırsan...

Bütün ülke duyuyor.
*
Parça tesirsiz.

Elinde bile patlasa...

Atana zarar vermiyor.
*
Çünkü, güya barutu var ama...

Bildiğin kartondan.

Etrafa korku salan gümbürtü, barutun patlamasından değil, kartonun yırtılmasından çıkıyor.
*
Batarya istemiyor.

Her yerden atılabiliyor.

Uzmanlık da gerektirmiyor.

İster imam, ister zabıta...

Herkes atabiliyor.
*
Top’tan ucuz.

Füze’den etkili.

At atabildiğin kadar yani.