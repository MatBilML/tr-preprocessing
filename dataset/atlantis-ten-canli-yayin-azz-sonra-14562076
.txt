*

4’er metreden 2 fil koy...

*

Daraşlık bi gemiydi demek ki.

*

Soksan soksan dikine 2 tane zürafa sokarsın, yılanları zürafaların bacaklarına sar, hadi diyelim maymunlar da fillere bindi, iskelede bekleşen gergedanlar nereye sığacak? İster misin, Nuh’un gemisi diye Nuh’un sandalını bulmuş olalım...

*

Veya, Nuh’un gemiciğini.

*

Manşetler bunlarla dolu artık...
“65 senelik sır... Barış Manço
ile Cem Karaca kardeş miydi?”
“Süleyman Demirel’in kızı var.”
“Cudi Dağı’nda petrol bulundu.”
“Behlül cipini satıyor.”
“İstanbul’da UFO görüldü.”

*

Sık sık ararlar bizi...
- Allloo!
- Buyrun?
- UFO var, fotoğrafını çekin.
- Kimsiniz?
- Kazım, Bayrampaşa Taksi’den.

*

Sanırsın, uzay mekiği astronotudur Kazım, NASA’dan arıyor... Dünyanın en pahalı benzinini ödüyor haberi yok, UFO gelse, en önce onun haberi oluyor.

*

Şuna ayrıca bayıldım...
“Anayasa oylamasına ucu ucuna yetişen Devlet Bakanı Egemen Bağış’ın attığı depar, dünya 100 metre rekorunu kıran Jamaikalı atlet Hüseyin Bolt’u bile kıskandıracak nitelikteydi.”

*

Breh, breh, breh...

*

“Öyle gazetecilik yapılmaz” diye fırçalarken, bunu kastediyorlar aslında...
“Böyle gazetecilik” istiyorlar.

*

Bakın ne dedi mesela Siirt Pervari Belediye Başkanı... “Kendi aramızda anlaştık, kapattık gitti, size ne oluyor? Gazetecilik yapacaksanız, Pervari’nin balını haber yapın!”

*

Haklı adam.

*

“1200 çiçeğin nektarından oluşup, katkı maddesi içermeyen Pervari balı, her derde derman olup...”