*

Milletvekili çocukları arasında bedelliden faydalanacak olan var mı? “İnsaf... Biz milletvekillerine sorduk mu, evladınız kaç yaşında diye? Bu soru, parlamentonun değerini düşürür. Sorsaydık, ayıp olurdu yani... Milletvekili oğlu da faydalanır.”

*

(Demek ki neymiş...
İnsan bu edepsiz soruyu sorarken, demokratik olarak biraz utanırmış.)

*

21 gün temel eğitim niye kaldırıldı? “Biliyorsunuz, okullarda sekiz yıllık temel eğitim var. Dört yıllık lise var, etti 12 yıl... Üstüne üniversite var. Entegrasyonu lisede sağlayamamışız, üniversitede sağlayamamışız da, kalkıp 21 günde mi sağlayacağız?”

*

(Anlaşılan, yakında, ver parayı, hiç gitmeden al diplomayı yasası da geliyor.)

*

Yurtdışındakilere de mi bu sebeple 21 günlük eğitimi kaldırdınız? “Yurtdışında parlamenter olanlar var. Bakanlık yapanlar var. Askerlik için kendi bakanlar kurulundan izin istemek zorunda kalıyorlar. Bir başka bakanlar kurulundan izin isteme durumuna düşürmeyelim diye.”

*

(Hüseyin Obama mesela... Adam Burdur’da askerlik yapmak istiyor, Beyaz Saray’dan bi türlü izin alamıyor!)

*

Anayasa’nın eşitlik ilkesine aykırı değil mi? “Anayasamız, vatan hizmetinin her Türk’ün ödevi olduğunu belirtmiş. Askerlik hizmeti eşitlikse, bayanların da askere gitmesi gerekirdi. Her Türk’ün ödeviyse, hanımların da gitmesi gerekirdi.”

*

(Allah’tan bunlar kadınlara “kadın” demeye utanıyor... Bayanlar ve hanımlar yandı. Kadınlar ve kızlar yırttı.)

*

Şehitlerin kemikleri, şehit ailelerinin vicdanı sızlamayacak mı? “Şehit ailelerini sık sık ziyaret ediyorum, benim oğlum son olsun, bir daha ölüm olmasın diyorlar. Hiçbir şehit ailesi, benim oğlum şehit oldu, başkası da şehit olsun demiyor.”�

*

(Bilip bilmeden konuşmayın yani... Hiç kimse askere gitmezse, kimse şehit olmaz.)

*

En muhteşemi de şu... Parası olan uyanık da, parası olmayan keriz mi? “Şunu çok net belirtmek isterim, 1’inci madde kabul edildikten sonra, 2’nci ve 3’üncü madde 1’inci maddenin ayrılmaz unsuru, 2’nci ve 3’üncü maddeler üzerinde önerge vermek haktır ancak, 1’inci madde kabul edildikten sonra 2’nci ve 3’üncü madde üzerinde görüşme kesinlikle doğru hareket değildir, suiistimaldir, 1’inci maddedeki
itirazı anlarım ama, 2’nci madde, 3’üncü madde doğal sonucudur, 1’inci madde kabul edildikten
sonra 2’nci ve 3’üncü madde işlevsiz
hale geliyor, 1’inci maddeyle çelişki olur, Meclis çelişkiyle uğraşmaz, tenakuzla uğraşmaz, mantıklı sonuçtur, söylediğim budur,
bunu milletimiz de görüyor.”

*

(Gayet net di mi?)

*

Netice...
Oylarınıza sunuyorum.
Kabul edenler?
Kabul etmeyenler?
Kabul edilmiştir.
(Alkışlar...)