Ancelina Coli’ye mahcup olmamak için mülteci mönüsüne havyar ekledikleri iddia edilen Kızılay yetkilileri “hepsi yalan, birazcık dana carpaccio koyduk, hepsi o” dedi, azzz sonra...
Flaş... Flaş... Flaş... Entivi’nin canlı yayınında “Ancelina Coli künefeme bayıldı” şeklinde reklam yapan künefeci, Birleşmiş Milletler’in “Ancelina Coli künefe yemedi” şeklindeki resmi açıklamasından sonra, rakip künefecilerin taşlı saldırısına uğradı, azzz sonra...
Mastırşef Batuhan’dan Hollywood usulü künefe tarifleri, birazzzdan...
Ancelina Coli’nin Kamboçyalı evlatlığı diye siyenen’e çıkarılan çocuğun, Türkçe Olimpiyatları için Sri Lanka’dan gelen çocuk olduğu anlaşıldı sevgili seyirciler.
Flaş... Flaş... Flaş... Hangi ünlü manken Bret Pit’ten hamile kaldım dedi?
Ancelina Coli’ye göz kırparken objektiflere yakalanan muhtar, “yanlış anlaşıldı, benim tikim var, asıl o beni bakışlarıyla taciz etti” dedi, çadırkentte seks skandalı, birazzzdan...
Ancelina Coli için botoks yaptırmış dediği öne sürülen Hülya Avşar ana haberde...
Ancelina Coli, Nihat Doğan’ın klibinde oynayacak mısınız sorusuna ne cevap
verdi, azzz sonra...
Ancelina Coli, Müslüman mı oluyor? Antakya Müftüsü’nden Seda Sayan’a çarpıcı açıklamalar, azzz sonra...
Ancelina Coli’yi görmek için sınırı geçen bi grup PKK’lı silahlarıyla birlikte ele geçirildi, azzz sonra...
Ancelina Coli’nin etrafını saran yalaka tayfasının izdihamı yüzünden Ancelina Coli’yle görüşemeyen mülteciler çadırları yaktı,
çıkan arbedede 2 bin nankör mülteci tutuklandı, dışişleri bakanlığımız çadırkente nota verdi, birazzzdan...
Flaş... Flaş... Flaş... Bu kepazeliğe daha fazla katlanamayız diye isyan ederek, Suriye’ye geri dönmeye kalkışan mültecilere oturdukları yerde oturmaları için gaz bombası atıldı sayın seyirciler, azzz sonra...