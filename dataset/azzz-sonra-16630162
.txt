*
Haber, araştırma, tartışma, belgesel, basın etiği gibi konuları, Uğur Dündar, Oktay Ekşi, Can Ataklı, Nedim Şener, Haluk Şahin, Coşkun Aral anlatacak.
Bu kardeşiniz de orda.
*
Liboş bi kadro yani.
*
Skandal haberin üstünü örterek karşılığında nasıl avanta alınır, parti liderine yılışarak siyasete nasıl girilir, belediye başkanını pohpohlayarak nasıl ihale kapılır, evrakta sahtecilik yaparak harcırahlar nasıl cebe indirilir, gelene ağam gidene paşam taktikleri, komisyonlarla indiragandi yöntemleri, hiç seyredilmeyen programlarla TRT’den nasıl para cukkalanır, yüzsüzlük üzerine mimik eğitimi, namuslu insanlar sokuşturmacı gazetecilikle nasıl infaz edilir, tıraştırmacı gazetecilikle gözünün içine baka baka nasıl yalan söylenir, nasıl piyon olunur, is’piyon incelikleri, suratına gülünen genel yayın yönetmeninin arkasına nasıl dolanılır, şak diye solcu şak diye takunyalı kılığına girebilen bukalemun makyajı, nasıl dalkavuk olunur, soytarılığın faziletleri, yolsuzluk aklamanın pratik yolları, haber yapıyorum ayağıyla nasıl gizli reklam yapılır, ekonomist pozlarıyla manipülasyon sanatı, yalamaktan pütürü kalmayan dillere nasıl botoks yapılır, AB’den nasıl fon indirilir, nasıl borazan olunur, devlet büyüklerinin uçağında adab-ı muaşeret kuralları filan... Bunlar öğretilecek.
*
Kısaca...
Evrensel meslek ilkeleri.
*
Suya sabuna dokunmadan nasıl parodi yapılır, kültür mültür dümeniyle devletin imkânları nasıl hortumlanır derslerini ise, Müjdat Gezen, Mehmet Ali Erbil ve Levent Kırca verecek.
*
“Nasıl yalaka olunur?” konusunu işlerken, Bekir Coşkun, Melih Aşık, Mehmet Yılmaz ve Ruhat Mengi’yi davet etmeye niyetim var mesela, misafir öğretim üyesi olarak...
*
“Haber”i bana ayırdıkları için, hadi bi de haber vereyim sizlere: Ücret almadan hizmet vereceğimiz bu okul, şimdilik okul... Bildiğin televizyon kanalı olarak yayına başlayacak, azzz sonra!