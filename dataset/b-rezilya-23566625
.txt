Sel götürmüştü.
Sokaklar kaba dalgalıydı.
Evler akvaryuma dönmüştü.
Oturma odasında kayıkla geziliyordu.
İstanbul Büyükşehir Belediye Başkanı,
o sırada Brezilya’daydı. Bizim sayın basın, AKP’ye ayıp olmasın diye, İstanbul Büyükşehir Belediye Başkanı’nın Brezilya’da olduğunu söylemiyor, ahaliden gizliyordu.
*
2012...
İstanbul düğüm olmuştu.
Köprüde tamirat vardı.
Fatih Sultan Mehmet, İstanbul’u 2 ayda fethetmişti, bu arkadaşlar 2 ayda, Fatih Sultan Mehmet Köprüsü’nün alt tarafı 2 şeridini asfaltlayamıyordu. Karayolları genel müdürü, istifa edip gideceğine, akıl öğretiyor, tatil imkânı olanlar İstanbul’u terk ederse, İstanbullular rahat eder diyordu.
İstanbul Büyükşehir Belediye Başkanı, o sırada Brezilya’daydı. Bizim sayın basın, AKP’ye ayıp olmasın diye, İstanbul Büyükşehir Belediye Başkanı’nın Brezilya’da olduğunu söylemiyor, ahaliden gizliyordu.
*
2013...
Gezi Parkı’nı yıkmaya çalıştılar.
İstanbul ayağa kalktı.
Ölen var.
Binlerce kişi yaralandı.
Gözü çıkan var.
Yanan var.
İstanbul Büyükşehir Belediye Başkanı...
İlk defa İstanbul’da.
Bizim sayın basın, Brezilya’yı gösteriyor.