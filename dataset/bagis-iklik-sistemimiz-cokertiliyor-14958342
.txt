İçerde, kurban bağışlarını tokatladı.

Mehmetçik Vakfı...

Kurban dümeninden yargılanıyor.

Lösev...

Kurban dümeninden yargılanıyor.

İhh...

9 ölü, nerdeyse savaş çıkacak.

*

Gözünüzü seveyim...

Yardım işine ara verin biraz!

*

Yoksul Çocukları Sevgi Derneği yöneticileri, dolandırıcılık iddiasıyla gözaltına alındı. Diyanet Sosyal Yardımlaşma Derneği adına para toplayan arkadaşların sahtekâr olduğu ortaya çıktı. Şehit Aileleri Derneği adıyla para toplayanların, bırak şehit ailesini, askerlik bile yapmadıkları anlaşıldı. Türkiye İşitme Engelliler
Derneği makbuzuyla para toplayanların, sağır dilsiz olmadıkları gibi, makbuzların da sahte olduğu belirlendi.

*

Bu arada...

*

“Madem öyle, işte böyle, hiçbiri temiz kalmasın” diye... Çağdaş Yaşamı Destekleme Derneği’nin terörist ve Hıristiyan olduğunu yazdılar, Türkan Saylan’ı linç ettiler. Gariban öğrencileri okutan Atatürkçü Düşünce Derneği’ni Ergenekoncu ilan ettiler. Çağdaş Eğitim Vakfı’ndan burs alan çocuklara darbeci dediler. Baba
Beni Okula Gönder kampanyasını yürütenleri, içeri tıkmaya çalıştılar... “Bunlara bağışta bulunanı oyarız, ona göre” demeye getirdiler.

*

Özetlersek...

*

Bu dönem verilen en büyük zararlardan biri budur maalesef... Bir taraftan “sadaka toplumu” yaratılıyor, bir taraftan hayırsever insanımızın “dini, insani, vicdani” duyguları köreltiliyor.

*

Bağış’ıklık sistemi çökerse...

Vücut kendini koruyamaz.

*

Etmeyin eylemeyin kardeşim...

Bir ülke fabrikalarını, limanlarını satabilir; toprak bile kaybedebilir.

Yarın öbür gün, biri çıkar, geri alır...

Ama “dayanışma duygusu” kaybedilirse, geri alabilecek para yoktur.