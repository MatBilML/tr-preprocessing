Mustafa Balbay’ın içeri tıkılması, gazetecilerin çoğunu mutlu etti.

*

Çünkü...

Mustafa Balbay gibi bir gazeteci, mesela restorana girdiği zaman, yan masada oturan insanlar ona selam verir, fikirlerine katılmasa bile saygı gösterir. Ama, Balbay’ın içeri tıkılmasından mutlu olan gazeteci kılıklı tipleri gören insanlar, "Bak bu şerefsiz de buraya gelmiş" derler.

*

Çünkü...

İnsanlar biliyor, Soros’tan para alanları, AB’cileri, Washingtoncuları, Ali Kemalleri, besleme yalakaları, imam kökenli Reina fırıldaklarını, bir yandan generallerin kıçını, bir yandan tarikatçıların eteğini öpenleri, liboşları... Biliyor insanlar.

Tanıyor.

*

O nedenle...

Mustafa Balbay’ı yolda yürürken görürlerse, elini sıkıp teşekkür ederler, "İyi ki varsın" falan derler, fotoğraf çektirirler. Öbürlerini gördüklerinde, tükürür gibi bakarlar. Tükürürler de bazen.

Anlatıyorlar.

*

O nedenle...

Mustafa Balbay gibilerini davet eder üniversite öğrencileri, gelsin konuşsun diye... Öbürlerinin ise, bakmayın "Türbanlılar niye giremiyor" diye yazıp çizdiklerine, aslında kendileri giremiyor o üniversitelere!

*

İyi oldu, iyi.

Hepsi birarada olmuyor.

Mustafa Balbay gibiler içeri girecek ki, öbürleri dışarda gezebilsin, kıyaslanmadan.