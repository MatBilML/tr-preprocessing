"Ülkeyi hastaneye çevirme!"

"Kendine zulmetme, çekil!"

"Millete kıyma, bırak!"

"Ölümün ertelenmesi, ötelenmesi, hayatın yaşandığı anlamına gelmez..."

"Mazereti var... Yaşlılık!"

"Çekilmesini bilmiyor."

"Ecevit görevinin başında olduğunu söylemiş... Ne olur güldürme bizi!"

"Fiziken çökmüş."

"Bitmiş bir insan."

"Topluma yararlı olmaya değil, anca kendini ayakta tutabilmeye çalışıyor."

"Git."

"Çekil."

"Yerinden ve merkezden olmak üzere, iki yönetim şekli vardır... Şimdi, hastaneden ve evden yönetim çıktı!"

"Anlaşılan o ki, insan yaşlanınca gerçekleri daha az görüyor, hırsı artıyor. Hastane raporları bile zoraki veriliyor."

"Her tarafı kırılıp dökülüyor."

"Çelik korselerle duruyorsun."

"Düş milletin yakasından."

*

Kime ait bu laflar?

Tayyip Erdoğan’a.

*

Ne yazıyorlar şimdi?

"Darbeci emekli generaller, Ecevit’e çekil baskısı yaptı."

*

Hep söylerim... Bu yalaka gazetecilerin en güvendiği konu, "balık hafızası..."

Kendi yazdıklarını unuttukları için, okuyanlar da mutlaka unutmuşlardır diye tahmin ediyorlar.