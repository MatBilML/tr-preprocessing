*

Lübnan meclisinde konuştu.

Ertesi gün...

Lübnan’ın yarısı işgal edildi.

*

Hindistan’a gitti.

Ertesi gün...

Bomba’y patladı.

*

Olmert ile el sıkıştı.

Ertesi gün...

Gazze’yi vurdular.

*

İnsanlığın selameti açısından, sayın başbakanımızın dünya barışı görüşmelerine bi süre ara vermesinde fayda var.

*

Sanırım, Obama o yüzden randevu vermiyor... Telefona bile çıkmıyor adam!

*

Bakın, dikkat edin...

Suudi Arabistan’dan çıt yok, Mısır suskun, Libya sessiz, Dubai lay lay lom, Fas seyrediyor, Katar oralı bile değil, Ürdün dut yemiş bülbül, Suriye’nin gıkı çıkmıyor...

El Fetih’in kontrolündeki Batı Şeria’da bile protesto yok, Batı Şeria’da bile!

*

Üzülmek başka şeydir...

Bulaşmak başka şey.

"Bana ne savaştan" demeyelim ama...

Sana ne Hamas’tan?

*

Bir yandan "stratejik ortağım" diyeceksin, öbür yandan ’’stratejik ortağın’’ ABD’nin emmioğlu İsrail’e höt zöt yapıyormuş gibi görüneceksin... Anca cahil cühelanın yiyeceği "Hamas’et edebiyatı" değil de, nedir bu?