Tayyip Erdoğan’ın geçen sene “tek adam” olarak girdiği AKP kongresini 420 basın mensubu takip etmişti... Devlet Bahçeli’nin geçen sene “tek adam” olarak girdiği MHP kongresini 460 basın mensubu takip etmişti... Deniz Baykal’ın önceki sene 1231 delegeden 1021’inin oyunu aldığı CHP Kurultayı’nı 470 basın mensubu takip etmişti.
¡
Bugün?
¡
Kemal Kılıçdaroğlu’nun “tek adam” olarak girdiği CHP kurultayını 811 basın mensubu takip edecek.
¡
Kaba hesap, ikiye katladı.
¡
Eskiden delege kurultayı basardı...
Bugün basın delegeye basıyor!
¡
Bizim grup mesela, Hürriyet, Milliyet, Star TV, Kanal D, CNN filan, 143 gazeteciyle salonda... CHP’nin 140 kişilik İstanbul delegesinden fazlayız... “Yandaş medya” tabir edilen arkadaşlar, bizi sollamış, 229 personelle takip edecekler... Kemal Kılıçdaroğlu’nun “AKP’nin borazanı” dediği TRT bile, 17 delegeyle borazan çalmaya geliyor!
¡
Zaten o nedenle, kurultay salonunda değişiklik yaptılar, delegeleri tribüne alıp, delegelerin oturması gereken saha içindeki alanı gazetecilere tahsis ettiler.
¡
Yani...
Sadece CHP tarihinde değil, siyasi tarihimizde ilk kez, gazeteciler delegeleri değil, delegeler gazetecileri seyredecek.
¡
İster misin, Önder Sav, Gürsel Tekin filan derken, Ahmet Hakan’ı genel sekreter, Güngör Mengi’yi genel başkan yardımcısı, Necati Doğru’yla Mustafa Mutlu’yu MYK üyesi yapsın Kılıçdaroğlu... Bi bakıyorsun Mehmet Ali Birand’la Fatih Altaylı parti meclisinde filan.