*

Özelliklerini okuyoruz...

Onun abisi.

Bunun arkadaşı.

İyi çanta taşır.

Olgun adamdır.

Delikanlı çocuktur filan.

*

İstanbul Büyükşehir Belediyesi’nin bütçesi ne? 15 milyar 785 milyon lira.

*

10 milyar dolar yani.

1 yılda.

5 yılda?

50 milyar dolar.

*

Koç kadar.

*

Koç grubu senin olsa...

Ceo yapar mısın?

*

Akbank... Veya, Garanti.

10’ar milyar dolar civarında.

Genel müdür yapar mısın?

*

Kimseyi küçümsemek maksadıyla söylemiyorum bunu... Aksine, yönetilecek devasa paraları önemsediğim için soruyorum. İzmir’in bütçesi 2.5 milyar dolar... Ankara’nın biraz daha fazla... Adayların kalibresini boşver. Mevcut başkanların "mesleği"ni bilen var mı?

*

Kırşehirlinin, Tokatlının, Kastamonulunun, Niğdelinin, Kütahyalının, Muşlunun, Giresunlunun, Burdurlunun kendine sorması gereken sorudur bu... Bakkalsın, KOBİ’sin, eczanen var, manifaturacısın, restoran işletiyorsun... Parası senin cüzdandan çıkan, emek emek kurduğun, büyüttüğün dükkánını "yönet" diye, bu arkadaşlara emanet eder misin?

*

(Kültüre, estetiğe hiç girmiyorum.

Zaten hak getire.)

*

İlçe belediyeleriyle birlikte, 5 yılda 100 milyar dolar harcanıyor İstanbul’a...

Uzat kafanı pencereden dışarı, bak...

Var mı orada 100 milyar dolarlık şehir?

Evet, New York yapamazsın belki ama, rögar kapağı bulabilirsin en azından...

Kaldırımı düzgün olan var mı?