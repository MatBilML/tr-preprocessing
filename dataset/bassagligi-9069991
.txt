*

Karabük’te kene ısırması sonucu hayatını kaybeden 75 yaşındaki talihsiz kadının cenaze namazını kıldıran imam açıkladı: "Fuhuştan oluyor..."

*

Fuhuş artınca bu tür şeyler olurmuş!

*

Geçenlerde de, Türkiye Büyük Millet Meclisi’nde bir dergi dağıtıldı... İmam Hatip Liseleri Mezunları Derneği’nin dergisi... Orada da yaz aylarında plajlarımızda sık sık görülen boğulma vakalarına bilimsel açıklama getirilmişti: "Herhangi bir kişi, denizde boğulmak üzereyken, samimi şekilde dua ederse, kurtulur."

*

Kanıt?

Titanik...

*

Dergiye göre, "Titanik’ten kurtulanlar bu şekilde kurtuldu."

*

İstanbul’da da Tıp Festivali başladı.

Camide.

Merkez Efendi Camisi’nde.

Büyükşehir Belediye Başkanı -ki muhallebici mimardır- "şifa olsun" diyerek, "mesir macunu" dağıttı.

*

Netice itibarıyla...

- Rahmetli TC’yi nasıl bilirdiniz?

- İyi bilirdik.

- Hakkınızı helal edin.

- Helal olsun.

- Gömün.