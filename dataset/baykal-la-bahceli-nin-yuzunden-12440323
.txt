*
İstanbul, kaba dalgalı.
Trakya, Atlantis.
*
Anayasa değişikliğine karşı çıkıldığı için, boğularak hayatını kaybetti o insanlarımız... Kürtçe resmi dil yapılmadığı için, sel basıyor evlerimizi... Açılıma yol verilmediği için kapandı TEM yolu... Ermeni kapısı açılmadığı için gidemiyor ambulanslar Edirne’ye... Deniz Baykal, Devlet Bahçeli gibiler, demokratikleşme sürecine engel olduğu için mahvoldu tarlalarımız... Yargıtay Başsavcısı filan reformlara ayak bağı olduğu için, telef oldu hayvanlarımız... İmam hatipliler sınavsız, direkt olarak Boğaziçi’ne alınmadığı için kesildi oralarda elektrikler, telefonlar... Tasfiye edilmesi gereken Atatürkçü gazeteciler bir türlü tasfiye edilmediği için ulaşamıyoruz burnumuzun dibindeki köylere... Bakın mesela, trilyonlarca liraya mal olan Silivri Cezaevi’nin ilk yağmurda çatısının çökmesi, Ergenekon’un işi değil de, nedir?
*
Hükümet haklı kardeşim.
*
Anayasa’yı değiştirsek...
Açılımları bi yapabilsek...
Hallolacak tüm sorunlarımız.
*
Ya da şöyle sormalı belki...
Var mı bunlardan başka sorunumuz?
  