Ragıp Gümüşpala

Faruk Gürler

Tahsin Şahinkaya

Çevik Bir

Sert tınılı, haşin isimler...

*

Yandaş medyanın pişirmeye çalıştığı aşa su katmak istemem ama, "Dursun Çiçek" diye darbeci olur mu kardeşim?

*

Radyodan bi anons mesela...

"Dikkat! Dikkat! Dikkat! Muhterem vatandaşlar, demokrasimizin içine düştüğü buhran ve son müessif hadiseler dolayısıyla, Türk Silahlı Kuvvetleri memleketin idaresini eline almıştır!"

*

- Kim bunu okuyan?

- Dursun Çiçek.

- Bi tane de türkü okusun o zaman...

*

Ha isim sahteyse orasını bilemem.

*

Şaka bir yana...

Askeri Savcılık, "Bu belge sahte" dedi ve "Bu sahte belgeyi hazırlayan karanlık ellerin bulunması için" dosyayı sivil savcılığa gönderdi. Üstünü örtmedi yani... Aksine, polis sende, MİT sende, savcı sende, Adli Tıp sende...

"Bul" dedi.

*

"İddia sahibi, iddiasını ispatla mükelleftir" diyen bizzat bizim Başbakan’ın kendisi değil mi? "İddiasını ispat edemeyen namerttir, namerrrrt" diye bağıran?

*

Bulun arkadaş...

Olmadı, ulemaya sorun.

<ı>NOT:

Ulema dedim aklıma geldi... Mustafa Kemal’in kurduğu Meclisimiz, Onur Ödülü’nü, AKP’nin adayı Profesör Kemal Karpat’a verdi... Bülent Karpat değil, Kemal Karpat... Peki, kimdir Kemal Karpat? Bi cümlesini vereyim, tanışın: "Cumhuriyet’in temelini Sultan Abdülhamid Han attı."