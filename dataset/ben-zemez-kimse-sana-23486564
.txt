Benden önce İstanbul çöldü.
Amazon ormanı gibi yaptım.

*

Boğaz yoktu.
Ben ayırdım ikiye.
Baktım ki, yüzerek geçiyorlar karşıdan karşıya, köprüler kurdum.
Marmara denizi boş çukurdu.
Ben doldurdum.
Ada koydum oraya dört-beş tane.
Lüfer getirdim Karadeniz’den.
Konstantinopolis’ti bu fakir kardeşiniz iş başına gelene kadar.
Papazın çayırıydı.
İmamın çayırı yaptım ben.
Alt tarafı yedi tepeliydi...
Küçük dağları ben yarattım.
Demir ağlarla ördüm.
Uçağa bindirdim ben.
Ayranı icat ettim.
IMF’ye borcunuz vardı...
Ben ödedim, maaşımdan verdim.
Lütfettim, bahşettim.
Saraylar yaptırdım ben.
Mimar Sinan’ı ben işe aldım.
Galata kulesini diktim.
Elektriği ben getirdim.
Ateşi ben buldum.
Su bağladım Yerebatan sarnıcına.
Tarımı ilk ben yaptım.
Benden önce milattan önce.
Cep telefonu yoktu be.
Camilerde bira içiyorlardı.
Minareden şampanya patlatıyorlardı.
Ben yasakladım.
Bizanslı hanımlar bana dedi ki...
Ben ben ben ben...