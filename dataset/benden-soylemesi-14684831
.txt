*

O koltuğa oturan...

Bu komplonun ürünü olacaktır.

*

O koltuğa oturan...

İstediği kadar “istemedim” desin, “istemem yan cebime koy” diyendir.

*

O koltuğa oturan...

Ne kadar hisli ağıt yakarsa yaksın, timsah gözyaşları dökmüş olacaktır.

*

O koltuğa oturan...

Ömrünün sonuna kadar, aynanın karşısına geçip, kendine bile soracağı, “yoksa, tezgâhın tezgâhtarı mıyım acaba” merakının muammasıdır.

*

O koltuğa oturan...

Bileğinin hakkıyla değil.

El kasediyle gerdeğe girendir.

*

O koltuğa oturan...

Liderini ardı arkası kesilmeyen yalanlarla, iftiralarla, sahte belgelerle oradan göndermek isteyenlerin zaferidir.

*

O koltuğa oturan...

Ölen ölür, kalan sağlar bizimdir hesabı, “durmak yok yola devam” diyendir.

*

O koltuğa oturan...

“İstifa istifa” diye linç çığlıkları atıp, amacına ulaşanların rehinesidir.

Kucağa oturur.

*

O koltuğa oturan...

İktidarın doğrularını bile desteklese, gizli işbirlikçi olmakla suçlanacaktır.

*

O koltuğa oturan...

Haksız kazancının hesabını kendi vicdanına bile veremeyeceği için, başkasına hesap soramaz.

*

O koltuğa oturan...
(Uyarmadın demeyin.)

O koltukta oturamaz.

*

O koltuğa bu şartlarda oturmaya kalkan, mezar soyucusudur... O koltuğu, sahibine, yani Deniz Baykal’a geri vermeyenin, Anıtkabir’e girmesi yasaklanmalıdır!