- Saçını ıslak ıslak

kurutmadan

çıktın, ondan.

- Başım dönüyor...

- E bi şey

yemiyorsun,

açlıktan.

*

Benim annem

doktordur.

*

Kıçıma fitil sokan tek kadın.

*

Ne gülüyorsunuz...

Siz çok mu masumsunuz?

*

Eczacıdır aynı zamanda...

- Gözüm morardı.

- Gel, patates basayım.

- Kepeklerim azdı yaaa...

- Zeytinyağı süreyim.

- Arpacık çıktı.

- Sarmısak değdireyim.

*

Hemşiredir...

- Öf, terledim be.

- Gel, sırtına havlu

koyayım.

*

Röntgen mütehassısıdır...

- Öhhöeöö!

- İçme şu zıkkımı,

ciğerlerin doldu.

*

Ben henüz bebeyken,

anestezi uzmanıydı...

- Dandini dandini

dastaaana.

*

Bi ara sünnetçiydi...

- Çıkar, pansuman

yapıcam.

*

Ürologdu...

- Senin çişin niye

sarı bakiim?

*

Fizyoterapisttir...

- Dizim ağrıyor.

- Benim de belim

ağrıyor, geçer.

*

Diyetisyendir...

- Mis gibi türlü yaptım, sakın sokakta hamburger filan yiyip gelme.

- Ama anne...

- Aması maması yok,

cola da içme!

*

Cildiyecidir...

- Sırtımda sivilce çıktı.

- Çikolata yeme.

*

Laboranttır...

- Burnum akıyor.

- Üşütmüşsün sen... Şimdi ben sana bi ada çayı kaynatayım, rezene, bal, limon, tarçınla zencefili de ılık ılık iç, sırtına da rakıyla aspirini karıştırıp sürelim, sabaha bi şeyin kalmaz.

*

Psikiyatrdır...

- Nen var oğlum?

- Bi şeyim yok.

- Var var...

Canın sıkkın senin.

- Ya bırak, iyiyim ben.

- Yok yok, bilirim ben...

Bi şeyin var.

- Anne delirtme beni!

- Bak, gördün mü...

- Neyi gördüm mü?

- Bi şey var sende.

- Kendimi jiletliycem

şimdi...

- Sinirlerin bozuk senin.

*

Genetikçidir...

- Abinle sen babanıza çekmişiniz zaten, o da sinirli... Bütün kötü huylarınızı ondan almışınız.

*

Veterinerdir...

- Anne bu sene, Babalar Günü’nde babama Nataşa hediye edebilir miyim?

- Defol! Hayvan!

*

Hastayım ona... Hastasıyım.