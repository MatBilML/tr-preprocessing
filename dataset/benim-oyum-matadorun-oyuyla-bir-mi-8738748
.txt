*

Sosyal Güvenlik Yasası’nın en büyük darbeyi kadınlarımızın sosyal haklarına vurmasıyla, İspanya’da Sosyal Haklar Bakanlığı’nın bir kadına verilmesi de...

Aynı gün.

*

Onlar, Savunma Bakanlığı’nı 7 aylık hamile kadına verdi... Biz, kadınlarımızın "emzirme yardımı"nı kestik.

*

Onlar, dul kadını Kamu Yönetimi Bakanı yaparken... Biz, kadınların bırakın çalışmasını, yeniden evlenmesine bile gıcık olduğumuz için "dullara çeyiz yardımını" iptal ettik.

*

Mesela, Eşitlik Bakanı var; kadın...

Farz edelim çıkıp gelse Türkiye’ye, "eşit" muhatabı kim olacak?

*

Bizde "Yuvayı dişi kuş yapar" diye atasözü var ama, "dişi" Konut Bakanı onlarda... Vazgeçtik kadın bakandan, konut tapuları bile erkeklerin üzerine.

*

Bilim Bakanı var; kadın... Bizde zaten öyle bir bakanlık yok! Gerek de yok...

Bilim işine ulemalar bakıyor.

*

Zil, şal ve...

Gülümüz bile bıyıklı.

*

Medeniyetler İttifakı’nın eşbaşkanı iki ülke... Bir tarafta, kız çocuklarını evlat edinip, pilot yapan, sanatçı yapan, öğretmen yapan, taaa 1934’te seçme ve seçilme hakkı veren vizyoner liderin "demokratik cumhuriyet"ini getirdikleri yer... Öbür tarafta, "yarı monarşi" yönetimin geldiği yer.