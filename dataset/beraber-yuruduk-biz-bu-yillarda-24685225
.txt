Önsöz’ü var.
Son söz’ü daha söylenmedi.
Başı olan, sonu henüz olmayan kitaptır.
*
AKP iktidarının şeceresidir.
Gazete manşetlerinden kronolojisidir.
11 yılın özeti, haber hafızası’dır.
*
Hangi adımlar...
Hangi sırayla atıldı?
Hangi sansasyon...
Hangi basit olayın artçısıydı?
Hangi sebep...
Hangi sonucun işaret fişeğiydi?
Hangi niyet...
Hangi amacın maskesiydi?
Üzerinde iki yıl çalıştım, beş gazetenin arşivinden 460 bin sayfa taradım; puzzle’ın parçalarını, bütün olarak, bir bakışta görebilmeniz için hazırladım.
*
Huninin ağzına yaklaştıkça hızlanan girdap misali, memleketin döne döne nasıl sürüklendiğini... Tesadüfler silsilesinde, aslında hiç tesadüf bulunmadığını... Birbiriyle alakasızmış gibi peş peşe yaşananların, meğer aynı tespihin taneleri olduğunu... Tarih sırasıyla, tarihe not düşmek için derledim.
*
Niye derseniz?
*
Yarın öbür gün...
Utanılacak dönemdir.
Unutturulmak istenecektir.
*
Hatırlansın diye yazdım.
Unutulmasın.