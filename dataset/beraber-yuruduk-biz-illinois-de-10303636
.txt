*

Haliyle sordular...

"Obama niye seçildi o zaman?"

*

Bankaları battı, bankaları!

*

Adamlar yandım Allah diyor...

Siz hálá siyah-beyaz’dasınız.

Türkiye’de dara düşersin, babanın evine taşınırsın... ABD’de ise, mortgage kredisini ödeyememek, dünyaya Mars’ın çarpması gibi bi şeydir... Bizde şakır şakır çalışan "Abi 200 lira versene, elime geçince geri öderim" sistemi, ABD’de çalışmaz... Bush zihniyeti, Amerikan halkını taaa 1929’dan beri yaşamadığı en vahim ekonomik krizle karşı karşıya bıraktı. E bu durumda Amerikalıların Cumhuriyetçilere "Defolun gidin lan başımızdan" demesi kadar normal ne olabilir?

*

Ya da şöyle soralım...

McCain siyah olsaydı.

Obama beyaz olsaydı.

McCain seçilebilir miydi?

*

Dünyanın bütün medeni, gelişmiş ülkelerinde böyledir... Başarısızsa, babasının oğlu olsa, oy vermez.

*

Bizde?

İşsizlik, yoksulluk filan, almış başını giderken, "Biz türbanlıyız" diye oy toplayabiliyorlar. "Şekil"le uğraşa uğraşa bu hale getirdiler bizi... Onun için, çıkıp, "Zenciyiz" diyorlar. Çünkü ahali, Obama’yı bile "mazlum köle" zannediyor hálá...

*

Peki, bu kadar laftan sonra "Obama kim?" diye sorarsanız... Siz onu Sultanbeyli gecekondusundaki zavallı kara-kuru çocuk sanıyorsunuz ama; Bush’un önünde ceket ilikleyenlerin, önünde ceket ilikleyeceği yeni patrondur o!