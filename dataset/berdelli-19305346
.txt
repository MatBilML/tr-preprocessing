Berdelli çıktı iyi mi.

*
Al Ayşe’yi
Ver Hatice’yi
Al papeli
Ver Mehmet’i.

*
Win win yani.

*
Sırtına binip Sırat köprüsünden
geçmek için kurban satın alıyorduk, bundan böyle sırtına binip Fırat köprüsünden geçmek için şehit satın alabileceğiz... E hayırlara vesile bi nevi.

*
Ancak, siz siz olun...
Porşe’ye binin.
Fiyat’a binmeyin!

*
Çünkü, yerli berdelliden şehit alırsan, fiyat’ı 30 bin lira, yurtdışından ithal berdelli alırsan, 10 bin Euro, 25 bin lira bile değil... Haybeden 5 bin fazla ödemeyin.

*
(Eskiden askerlik yapmayana kız vermezlerdi, şimdi, askerlik yapana kız vermeyecekler, çulsuz bu diye... İstemeye gittiğinizde ibraz edersiniz, aman diim makbuzu atmayın, saklayın.)

*
(İnsanın babasını seçme şansı yok
 ama, kayınpederini seçme şansı var.
Uyanık olun, sponsor bulun.
Pederli asker olamıyorsanız...
Kayınpederli askerlikten faydalanın.)

*
Can 30 bin liraysa...
Bi bacak kaç para?
Çıkışmayan... Anca 15 bin lira  denkleştirenler için, gazi’lere ödeme yaparak yırtma imkânı getirilsin.

*
Sakat olmasın.
Takas olsun.

*
Ve, şehit düşmek için yaş sınırı olmadığına göre... Henüz 30’undan gün almamış olanların günahı ne?
Kapsam genişletilsin.
Beşik kertmesi de olsun.