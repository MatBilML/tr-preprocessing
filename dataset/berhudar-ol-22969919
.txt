*
“CHP kapatılsın” diyen? Akil.
MHP’ye saydıran? Akil.
*
Gazete kupürünün başlığını belge diye yayınlayıp, içinde öyle yazmadığı halde... Mustafa Kemal döneminde caminin ahır yapıldığını öne süren... Başbakanı da yanıltan, akil mi? Akil.
*
El âlemin Soros’undan para aldıklarını açık açık anlatan, “aslında biz istemiyoruz, o veriyor” diyen, “mesela, faaliyetlerimiz için 500 bin dolar bulursak, 500 bin de o veriyor” diyen arkadaş, akil mi? Akil.
*
AKP sözcüsü, akil adamları eleştiren gazetecilere sinirlenip “densizler” dedi ama... Liste açıklanmadan önce, akil adamlara “sakil” adamlar diyen, adı geçenlerin “PKK’nın safında olduğunu” iddia eden, “bunlarda akıl olsaydı Türkiye’nin çıkarlarını düşünürlerdi” diye akıl veren, “kuzu kurda emanet edilmesin” diye uyaran gazeteci, akil mi? Akil.
*
(Diğerlerini tenzih ederim... Orhan Gencebay’ın “berhudar ol” albümündeki en dramatik şarkının “vatan sağ olsun” adını taşımasına ise, hiç girmeyeyim.)
*
Ve sanırım, ölümü gösterip sıtmaya razı etmek istiyorlar. Ben kendi payıma ikna oldum kardeşim... Akil bunlarsa, direkt İmralı’yla görüşelim.