*
“Bunlar Zerdüşt.”

“İblisin yolunda yürüyenler.”

“Silahlı efendileriniz ipinizi gevşetmediği sürece tuvalete bile gidemezsiniz, tuvalete...”

“Vampirler.”

“Nekrofiller, ölüseviciler.”

*

Sivas katliamı zamanaşımına uğradı... “Milletimiz için, ülkemiz için hayırlı olsun, yıllar yılı içerde olan vatandaş vardı.”

*

“Utanmadan kalkacaksın, Genelkurmay Başkanım için hükümete yalakalık yapıyor diyeceksin, şerefsizliktir.”

“ÖSYM’nin başındaki değerli bir bilimadamı, kalkıp da yalakalık yapıyor diyemezsin.”

“Öğrenmek hakkımızdır falan, kimin hakkı nedir, nereye kadardır, onun ölçüsünü Ümit Boyner belirlemeyecek, o işine baksın.”

“Belediyeden maaşını alacaksın, sonra yönetime verip veriştireceksin, böyle tiyatroculuk olmaz.”

“Ben Kasımpaşalı Tayyip olmaktan şeref duyarım, herhalde yüzde 50’den daha akıllı değilsin.”

*

“Yargıya gerekenleri söyledik, yargı da gereğini yapıyor.”

“Kuvvetler ayrılığı var ya, geliyor önümüze engel olarak dikiliyor.”

*

“Bahtsız bedevi.”

“Edep yahu.”

*

“Hedef 2023...”

“MHP 2023’ü sahipleniyor, mülkiyet iddiasında bulunuyor, patenti size aitse bedeli nedir söyleyin, ödeyelim.”

“Hedef 2071...”

“Benim twitter hesabım yok, hakara makara yaparlar.”

*

“Bak belge konuşuyor... Bu ne insafsızlık, Seferihisar’da tarihi cami ahır yapılmış!”

“10’uncu Yıl Marşı’nda geçer, demir ağlarla ördük falan, neyi ördün, hiçbir şey örmüş değilsin.”

“19 Mayıs törenleri üzerinden hiç kimse bize mürebbiye gibi parmağını sallamasın.”

“Ulus’ta hangi zihniyet varsa, Sinan Erdem Salonu’nda da aynı zihniyet vardı, terörist holiganlar.”

*

“Dindar gençlik yetiştiriyoruz.”

“Dindar olmasınlar da...

Tinerci mi olsunlar?”

“Bizden ateist nesil yetiştirmemizi mi bekliyorsun? O belki senin işin olabilir.”

“Dininin...

Kininin davacısı bir gençlik.”

“İmam hatip okullarını niye kapattınız? Oralardan terörist yetişmediği için mi kapattınız?”

*

“Ortadoğu’da ne işiniz var diyorlar,  Kayserili Mimar Sinan’ın gittiği yere gitmek boynumuzun borcudur.”

“Biz, Hint Okyanusu’na donanma gönderen Osmanlı’nın torunuyuz, bunlar cüce, cüce...”

“Sultan Kılıçarslan, bana ne Kudüs’ten demediyse, biz de şimdi bize ne Gazze’den diyemeyiz.”

“Sultan Alparslan gibi beyaz kefenimizi giyerek yola çıktık.”

“Ecdadımızın at sırtında gittiği her yere biz de gideriz.”

“Kanuni’nin ömrünün 30 yılı at sırtında geçti, sarayda o dizilerdeki gibi geçmedi.”

“Bizans’ın hanımları Fatih Sultan Mehmet’i kapıda karşılarken, başımızda kardinal külahı görmektense, Osmanlı sarığını görmeyi tercih ederiz demişlerdir.”

*

“Büyük devletiz... Kükremiş sel oluruz, bendimizi çiğner aşarız, haddini bildiririz.”

“Dostluğumuz ne kadar değerliyse, gazabımız da o kadar kahredicidir.”

“Yakıcı azap olmaya devam edeceğiz.”

“Nato’dan Patriot talebimiz olmadı, iddialar tamamen asılsız, bu füzeyi alma noktasında karar verici biziz, benim bundan haberimin olması lazım, benim böyle bir
şeyden haberim yok, savunma sanayi icra konseyi var, icra konseyinin başkanı benim, herhalde sağır duymaz uydurur cinsinden bir haber.”

Bir hafta sonra...

“Türkiye’nin toprakları aynı zamanda Nato toprağıdır.”

Bir hafta sonra...

“Patriotlar, Adana, Gaziantep, Kahramanmaraş’a yerleştirilecek.”

*

“Herkesin yaşam tarzına saygılıyız, karışmayız.”

“Kürtaj cinayettir.”

“Her kürtaj Uludere’dir.”

“Sezaryenle olursa, ikiden fazla olmaz, niye iki çocuktan fazla olmasın, ben bu ülkede her meselenin sorumlusuyum.”

“Bayanların küfrettiğini görünce nevrim dönüyor.”

*

“5 buçuk yaşındaki çocuk eğitim görebilir mi deniyor... Halbuki, her canlı, anne karnında eğitim almaya başlıyor, nasıl emebileceğini biliyor.”

“66 ay meselesinde gidip doktor raporu alanları, evlatlarına ihanetle vasıflandırıyorum, benim evladım geri zekâlıdır diyor.”

*

“Medyada akbabalar var.”

“Eskiden emirle köşe yazısı yazıyorlardı, bunları tasmalarından biz kurtardık.”

“Tünel açılışı yapıyoruz, gazetelere bakın, doğru dürüst göremezsiniz, bir teşekkürünüz yok mu? Koy onu bir yere, ver onu manşetten, koyamaz... Niye?

Cibiliyetinin gereği budur.”

“Yazılı basın propagandaya alet olmamalı, yok saymalı, tek sütun dahi görmemek lazım.”

“Öyle kitaplar vardır ki...

Bombadan tesirlidir.”

*

“O gazete mert değil, namert yayın yapıyor, Sayın Obama’ya karşı takınılan bir tavır var.”

“Eeyyy Obama, duy bunları duy!”

*

“Benim hocamın güzel bir ifadesi vardı, oğlum derdi, siyasette tekkeye derviş aramayacaksın... Hocamın dediği istikametteyiz.”

“Bu hocalara yazıklar olsun!”

“Öğrencilerine böyle akıl veren hocalar bize lazım değil.”

“Sizin yetiştirdiğiniz öğrenciler bunlarsa, bu ülke batmış...”

“O profesörler, doçentler veya şu bu... Mesleği bıraksınlar.”

*

“Biz de öğrencilik yaptık ama, böyle öğrencilik yapmadık.”

“Sevgili anacığım, anarşinin yoğun olduğu o günlerde, balkonlarda bizi beklerdi.

O bizi beklerdi...

Biz ise, geceleri duvarlara afişler asmaktan dönerdik!”

*

“Dak edene duk edilir...”

“Ofisimde böcek bulundu.”

*

“Bu bir veda değil, es’tir, bitmeyen şarkının notaları arasında moladır.”

“Durmak yoook...

Yola devammm...”