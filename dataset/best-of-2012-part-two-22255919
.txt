Hakan Şükür: Beyefendi’ye sorulmuş... Gerisi lafügüzaf.
*
25 şehit... Orman Bakanı: Hindistan’da Pakistan’da olur böyle şeyler.
Afyon Valisi: Tanıtım potansiyeli olan popüler kişilere lokum-sucuk hediye ediyoruz, Genelkurmay Başkanı gibi popüler biri gelmiş, kilim tutuşturmuşuz eline, hayat devam ediyor, ara mı verelim?
Necdet bey: Ani gelişen davranış karşısında reaksiyon gösteremedim.
Hüseyin Çelik: Taziyede lokum bile dağıtılır, anormal değildir, mesela kahkahalarla gülünseydi, Genelkurmay Başkanı halay çekseydi, yadırgardım.
*
Selahattin Demirtaş:
Öcalan’ın heykelini dikeceğiz.
Leyla Zana:
Bu işi Tayyip Erdoğan çözer.
Bekir Bozdağ:
Tayyip Erdoğan’lar kolay yetişmiyor, bir Tayyip Erdoğan bulabildik, bundan sonra ne zaman buluruz, bilemiyoruz.
Hasip Kaplan:
Savunma Bakanı burda olmadığı için Hayvancılık Bakanı’na soralım, Uludere’de vur emrini hangi hayvan verdi?
Hüseyin Aygün:
Beni dağa kaçıran arkadaşlar, beni uğurladılar, sarıldılar, öptüler, burdaki kardeşlerini unutma abi dediler, ben de onlara destek vereceğime söz verdim.
Hüseyin Çelik: Birkaç Mehmet...
Bülent Arınç:
Aklıma gelse, ben de dağa çıkardım.
Bülent Arınç:
Abdullah Öcalan, arkadaşlarıyla namaz kılar, oruç tutar, iftar açar, sahura kalkardı.
Milli Savunma Bakanı:
Terörle mücadele çok iyi gidiyor.
*
Şike savcısı: Ben Balyoz davasında da çalıştım, şike davasını açtığımız zaman, bunun da Balyoz davası gibi üç-dört ay konuşulup biteceğini sandık.
Orgeneral Ergin Saygun: Emniyet’teki sorgumda, sinagog ve banka bombalamasını benim yapıp yapmadığımı sordular, önce şaka sandım...
Danıştay Başkanı: Sizin için, bizim için, hak için, adalet için, hukuk devletinin devamı için olmazsa olmazım, ahh Danıştay’ım, sevdalım, kapından hiç kimse gözyaşıyla ayrılmasın, hiç kimse hak ettiğinden ne az ne çok almasın.
Burhan Kuzu: Bana ne ulan, git savcıya söyle, atsın içeri!
*
Hüseyin Çelik:
Gençliğe hitabe ayet mi?
Milli Eğitim Bakanı: Çocuklarımız Arap harfleriyle Türkçe gibi okuyacaklar ama, anlamayacaklar, zaten Türkiye’de Kuran-ı Kerim’i okuyanların çoğunluğu anlamaz, Türkçe olduğunu varsayarlar.
Bekir Bozdağ: 29 Ekim yürüyüşüne katılanlar Ergenekoncu marjinaller.
Milli Eğitim Bakanı:
Laikçi kesim rahatsız.
Hüseyin Çelik:
Protesto edenler iflah olmaz ulusalcılar.
Kemal Kılıçdaroğlu: ODTÜ’de okuyan her genç Yörük Ali Efe’dir.
AB Bakanı: İnsanlar birbirine yumurta atarsa, ülkemiz kadınbudu köfteye döner.
*
Milli Eğitim Bakanı: Zehirlenme gibi değil, süte karşı hassasiyet olabilir.
Bülent Arınç: Çocuklar ilk kez süt içtiği için, aşırı doz’dan rahatsızlanmış olabilir.
Diyarbakır Valisi:
Sütten değil, psikolojik.
Sivas Valisi:
Zehirlenme değil, süt biraz bozuk.
Konya Valisi:
Zehirlenmediler, etkilendiler.
Edirne Valisi:
Açlıktan mideleri bulanmıştır.
*
Sağlık Bakanı: Annenin başına tecavüz gibi kötü bir şey gelmişse ne olacak vesaire deniyor... Bebeğe devlet bakar.
Bursa emniyet müdürü: Her ağacın altında çiftler görüyorum, her çalının dibi yatak odası gibi, kanıma dokunuyor.
Yozgat müftü yardımcısı: Senin kızın, eşin düğünlerde eğlencelerde oynarken bakacaksın, seyredeceksin, susacaksın, bunun adı deyyusluktur.
Erzurum’da ilkokul müdürü: Suçluların gen haritasını çıkarsınlar, çocuk doğar doğmaz analizi yapılsın, vatana millete zararlıysa, yürümeden yok edilsin.
*
Kadir Topbaş: Trafiğe çözüm olarak getirdiğimiz metrobüs’lerdeki yoğunluğu azaltmak için yan yollara sefer koyuyoruz, vatandaşlarımız metrobüs’e girmeden yan yol otobüsleriyle seyahat edebilecek.
Karayolları Genel Müdürü: Tatil imkânı olanlar İstanbul’u terk ederse, İstanbullular rahat eder.
*
Bülent Arınç: Memleketi soyanlar, satanist olanlar, imam hatipten yetişmedi.
Deniz Feneri savcısı: Zekât hırsızlarını koruma altına alan bir güç var, ben bu güce, hırsızların imparatoru diyorum... Hem altındaki figüranları koruyor, hem kendisine ulaşılmasını engelliyor.
*
Bülent Arınç:
Ben mahcup bir insanım.
Bülent Arınç:
Yüzüm kıpkırmızı oldu, evli bir bayan, çocuğu olan bir milletvekili, kendisiyle ilgili organını nasıl böyle açıkça konuşabilir?
Bülent Arınç:
Üç seferdir iktidara geliyoruz, boru değil!
Bülent Arınç:
Mesir macunu viagra değil.
*
Kemal Kılıçdaroğlu: Dön aynaya bak, bahtsız bedevi’yi göreceksin... Ama, kutup ayılarına dikkat et! Horoza sormuşlar, tavuk mu yumurtadan çıkar, yumurta mı tavuktan diye, ben söyler geçerim demiş.
*
Maliye Bakanı: Türkiye, çalışma dönemine aldığı maaşa oranla, OECD ülkeleri arasında en yüksek emeklilik maaşını veren ülkedir.
Maliye Bakanı: Emekli maaşı yüksektir demedim, Ergenekoncu medya çarpıtıyor.
Ekonomi Bakanı: Maalesef suratımızda sivilcemiz var, biraz apse yapmış durumda, o da bizim cari açığımız, e ne yapalım, her güzelin bir kusuru olur.
*
Başbakan:
Cinsel tacizcilere, darbe destekçilerine gazeteci denilerek kampanya yürütülüyor.
Soner Yalçın: Zindanda kalmayı Namık Kemal’den öğrendik, vatana hasret içinde yaşamayı Nâzım Hikmet’ten öğrendik, ölmeyi öğrendik, yenilgiyi öğretemeyeceksiniz, inadına yazacağız.
NOT:
Yarın... Yılın adamı!