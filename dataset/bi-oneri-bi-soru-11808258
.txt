Ne iş

yapacaklar?

Temizlik.

*

Parkları temizleyecekler.

*

Benim önerim şu:

"Mayın Yasası" bu vatandaşlarımıza bire bir uygulansın... Parkı temizlesin, o parkı 44 seneliğine ona verelim.

*

Artık büfe mi kurar, işporta tezgáhı mı açar, organik domates filan mı yetiştirir, orası onun bileceği iş.

*

Diyeceksiniz ki:

"Olur mu öyle şey..."

*

Kardeşim!

Hatay, Kilis, Gaziantep, Şanlıurfa, Mardin ve Şırnak boyunca, 510 kilometre uzunluğundaki devasa arazinin "temizlik yapana" 44 seneliğine verilmesini aklın kesiyor da... "Temizleyen" vatandaşa o kıç kadar parkı vermeye niye itiraz ediyorsun?

*

Senin mahallendeki parkın, kendi vatandaşına veremeyeceğin kadar değerli de, sınırdaki arazin, el áleme vereceğin kadar değersiz mi? Değersizse, niye mayın döşedin oralara? İşsizlerin kabahati, parklara mayın döşememek mi?

*

Şunu da sormak

lazım ayrıca...

120 bin kişi alınacak.

7 milyon işsiz var.

Hangi 120 bin kişi?

*

"Çöpçü" yaptığına göre, diploma aramıyorsun... Neye göre seçeceksin? Sınav mı yapacaksın? Torpil mi?

*

Alt tarafı günlüğü 20 liradan çöpçülük yaptıracağın işsizler, hangi özellikleriyle işe almadığın öbür işsizlerden değerli olacak? AKP levhası gösterip, ak diye okuyanları mı alacaksın? Nedir kriterin?