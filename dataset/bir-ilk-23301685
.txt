*
Halbuki...
Celal Bayar orada kaldı.
Adnan Menderes orada kaldı.
İsmet İnönü orada kaldı.
Cevdet Sunay orada kaldı.
Nihat Erim orada kaldı.
Süleyman Demirel orada kaldı.
Turgut Özal orada kaldı.
Tansu Çiller orada kaldı.
Hatta, Bülent Ecevit iki defa kaldı.
*
Kalmayan bi Erdoğan kalmıştı.
*
(Aslında Kenan Evren de kalmadı ama, talihsizlikten... Çünkü, Washington’a gittiğinde Blair House tadilattaydı. Baktılar ki, Evren çok bozuldu bu tadilat işine... Artist başkan Ronald Reagan devreye girdi, ben onun gönlünü yaparım dedi, Beyaz Saray’daki yemeğe Hollywood artisti James Stewart’ı çağırdı, jest olarak Evren’in yanına oturttu. Gerçi, bizim cumhurbaşkanı, James’i tanımayıp, emekli NATO generali zannetti ama, olsun.)
*
Ha, Anıtkabir’de olmak yerine, günler torbaya girmiş gibi illa 19 Mayıs’ta Blair House’ta olmayı tercih eden ilk başbakan olabilir mi derseniz... O konuda ilk.