*

Bence, Zübük’ü çeksin.

*

Çünkü, Öküz Mehmet Paşa’nın lakabı öküz ama, kendi öküz değil... Babası öküz nalbantı olan bir sadrazam... 400 yıl önce ölmüş gitmiş, mezarı taaa Halep’te.

*

Halbuki, Zübük ölümsüz.

Hep aramızda.

*

Haysiyetsiz.

Şerefsiz.

Dönek.

Egoist.

Ahlaksız.

Dindar görünen...

Vatansever görünen...

"Demokrasi" vaat eden...

Halkı kandırmak için, bayrağa, ekmeğe, Kuran’a el basmaktan çekinmeyen, her türlü katakulliyi yapıp, foyası ortaya çıkınca namaza duran, o partiden bu partiye geçen, paraya tapan, suratına tükürsen "yarabbi şükür" diyen...

Kalleş.

Yağcı.

Yüzsüz.

Sıkışınca, yalvaran...

Güçlenince, ezen...

Zalim.

Vicdansız.

İşe memur olarak başlayıp, rüşvet alan, il başkanı olan, belediye başkanı olan, milletvekili olan, bakan olan, "din kardeşlerim, muhterem vatandaşlar, aziz hemşerilerim" laflarını dilinden düşürmeyen...

Çıkarcı.

İftiracı.

Çanak yalayıcı.

Namussuz biri Zübük.

*

Bence, Zübük’ü çeksin.

Daha çok izlenir.