Ayakkabı bile fırlatılıyor artık.

Hem de Bush’un kafasına.

*

Hamdolsun ki... Teğet geçti!

*

Coniler ne yapar bilmem ama, o gazetecinin bizim başbakanlığa giriş akreditasyonu iptal edilir mutlaka... Yazmışlardır hemen kara listeye... Çünkü bizde bırak ayakkabı fırlatmayı, soru sormak bile yasak. Gık diyorsun, orangutan gibi korumalar gelip ağzını tıkıyor, kolunu büküyor, böbreğine tekme ata ata salondan kovuyor.

*

Ne öyle ekşitiyorsun suratını...

Kovmuyor mu?

*

O gazeteciye gelince...

Yürek var.

Beyin yok.

Yanlış adama fırlattı ayakkabıyı!

*

Madem fırlatacaktı...

İşgal edenden önce, işgal ettirene, yataklık edene, peşkeş çekene, vatanını satana fırlatmalıydı.

*

Kardeşim Muntazır El Zeydi...

Bak, sana bir not vereyim.

Kes, cebine koy...

Cezaevinde okursun.

Mustafa Kemal der ki: "Dünyanın sana hürmet etmesini istiyorsan, kendi benliğine hürmet et... Milli benliğini bulamayan milletler, başka milletlerin avıdır!"

*

Boş ver orijinal Amerikalıyı.

İçinizdeki çakma Amerikalılara bak.

Seni yöneten adam, o koltukta oturabilmek için kukla olmaya razıysa...

Bush da gelir.

Puşt da.