*

“İki cihanda lekeli” aynı zamanda.

*

Teröristlerin üstü açık otobüsle tur atmasına karşı çıkanlar kimdi? Anaların ağlamasını isteyen “vicdansız”lar, şehit cenazesi gelsin isteyen “hasta kafa”lar...
İzmirliler zaten “gavur faşist.”

*

Seçim isteyenler “hain...”

*

Cumhurbaşkanı’na karşı çıkanlar:
“Bu memleketten git”sin!

*

Malın mülkün yabancıya satılmasına karşı çıkanlar “sermaye ırkçısı...”

*

Van münüt’ten önce Davos’a karşı çıkanlar için aynen şöyle demişti: “Hazımsız tipler” var, Davos’un
kıymeti harbiyesi olmadığını söyleyenler var, “şizofren tipler” bunlar.

*

Yüksek vergiye karşı çıkanlar, alışmış “kudurmuş”tan beter... Kart faizlerine karşı çıkanlar, kusura bakmasınlar, “dürüst gözüyle bakmam” onlara... Tekel işçileri “yetim hakkı yemeye çalışan” hortumcular... Sendikalar “yalancı” inanmayın, Deniz Feneri’ni yazanlar “iftiracı” sakın almayın!

*

Taaa 51 senedir giremediğimiz AB’ye karşı çıkanlar “vizyonsuz, cahil...”
Seçim arefesinde avanta buzdolabı dağıtılmasına karşı çıkanlar “çirkin.”

*

Hukuka müdahale edilmesine karşı çıkanlar “Ergenekoncu...” Yapmak istedikleri Anayasa değişikliğine karşı çıkanlar “beyinsiz...” Aşçı erlerin suikastına inanmayanlar “soytarı...”

*

CHP’nin “geçmişi lekeli...” Baykal “cibilliyetsiz, çete avukatı...” MHP “seviyesiz, densiz, ahlaksız, müfteri...” Ya Bahçeli? “Onu tıp dünyasına havale ediyorum...”

*

Subaylara iftira atılmasına karşı çıkanlar “darbeci zihniyet...” Vatandaştan vazgeçtik, Yargıtay’ın telefonlarının dinlenmesine karşı çıkanlar “kirli senarist...”

*

Arınç’a karşı çıkana “tuuuu!”
Satılmayan gazetecilere “yuhhh!”

*

“Fiş”lendiğimizi öğrenmiştik.

*

En son ne öğrendik?
Ya bunlardansın...
Ya “kanı bozuk.”

*

Benim bi de sütüm bozuk...
Valide de Atatürkçü çünkü.