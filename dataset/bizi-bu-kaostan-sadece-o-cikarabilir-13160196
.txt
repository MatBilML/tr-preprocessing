 *
 Kim diyor bunu?
Yaşar Büyükanıt.
Genelkurmay eski Başkanı.

*

Hassas yürek.

*

Sonra devam ediyor:
“Fenerbahçe, tıpkı Beşiktaş gibi sezona kötü başlayıp, sonradan iyi sonuçlarla şampiyonluk yarışına ortak olabilirdi. Ama üç haftadır gerçekten çok üzülüyorum. Son Kasımpaşa maçını statta 90 dakika izledim. Oynanan futbola tahammül edemedim. Durmamam lazımdı ama, Fenerbahçeliliğime yakıştıramadığım için terk etmedim. Takımda çok ciddi disiplinsizlik var. Gece hayatları yazılıp çizilenler, herhalde taraftarın hislerini bilmiyor. Aykut Kocaman’ın işin başında olmasını gönülden isterim... Gerçekten üzülüyorum.”

*

(Dünkü Hürriyet’in 41’inci sayfasında vardı bu demeç... 41 kere maşallah yani.)

*

Memleket, molotof olmuş...
Her yanı cayır cayır yanıyor.
7 şehit.
Dershaneye giden İstanbullu Serap’ı toprağa verdik, Diyarbakır’da üniversiteli Aydın kim vurduya gitti, kuvvet komutanları adliyede, DTP kapatılacak mı n’olacak filan.

*

Kasımpaşalı Meksika’da.
Audili desen...
Kasımpaşa mağlubiyetine kahrolmuş.

*

Üzülüyor insan hakikaten... Aykut Kocaman işin başına geçsin kardeşim.