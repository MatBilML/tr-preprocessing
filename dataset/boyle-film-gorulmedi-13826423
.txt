Adamlar polistir... Bi karambol olur, iftira atılır, zart diye içeri tıkılırlar.

Böylece, enseleyip içeri tıktıkları azılı mahkûmlarla aynı hapishanede adalet mücadelesi vermek zorunda kalırlar.

*

The Last Castle

Generaldir... Irak’ta Bosna’da acayip işler başarmış kahraman komutanken, bi katakulli olur, suçsuz yere içeri tıkılır. Kendisinden düşük rütbeli cezaevi müdürüyle papaz olur filan.

*

Brubaker

Hapishane müdürüdür... İnsan hakları suçlarını belgelemek için, sanki mahkûmmuş gibi içeri girer. Rüşvetçi, işkenceci hapishane yönetimini mahkûm eder, şerefsiz valiyi rezil-i rüsva eder.

*

Red Corner
Avukattır... Çin’de büyük bir iş bağlantısı yapar, ödül olarak kendisine Çinli bir kız ısmarlar. Ayvayı yer. Çünkü, sabah kalktığında kızın cesediyle karşılaşır, içeri tıkılır. O masum olduğunu kanıtlayana kadar, seyirciler bir daha Çin’de zamparalık yapmamaya yemin eder.

*

Prison Break
FBI ajanıdır... Adaleti yerine getireyim diye bir suçluyu öldürür, bahçesine gömer, unutmak için uyuşturucuya başlar, derin devletin kucağına düşer, neticede içeri girer. Başroldeki suçsuz mahkûmlarla kanka olur. Firar eder. Kendisini tufaya getiren derin devlete savaş açar.

*

A Few Good Men
Subay avukattırlar... Cinayetten
içeri tıkılan erleri savunurken, meğer, cinayet emrini bir albayın verdiğini bulurlar, askeri yargı davası memleket meselesi haline gelir, çarşı karışır.

*

24
ABD Başkanı’dır... Aslında başkan yardımcısıdır, hükümet darbesi yapar, başkan olur, teröristlere kitle imha silahı satar, haysiyetsiz bi arkadaş olduğu ortaya çıkınca, yargılama bile yapılmadan ömür boyu ev hapsine mahkûm edilir, kafayı yiyen eşi tarafından haşırt diye bıçaklanır.

*

Hollywood bu...

*

Generali de içeri tıkarlar, avukatı da, polisi de, ajanı da... Hatta başkanı da.
*

Peki, film icabı bile olsa, tutup içeri tıktıkları “Başsavcı” var mı? İşte o yok.
*
“Avatar”ı hayal etmeyi başaran senaristler, böyle bi şeyi hayal edememişler... “E yok artık!” demişler.
*
Gerçekçi olmaz çünkü.
Komedi filminde bile olmaz.