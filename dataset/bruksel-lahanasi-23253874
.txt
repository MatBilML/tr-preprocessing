“Türk ve Müslüman olduğu için sorgulandığını” açıkladı.
*
Kısa süre önce...
*
Belçika Flaman Meclis Başkanı Jan Peter Peumans, Belçika devlet televizyonu VTR’de yayınlanan De Pappenheimers isimli bilgi yarışmasına katıldı. Fransız düşünür Voltaire’in “dünya üzerindeki en iğrenç halk” olarak hangi milleti tanımladığı soruldu. Cevap seçenekleri olarak “Flamanlar, Yahudiler, Türkler” şıkları sunuldu. Belçika Meclis Başkanı, seyirciye soralım jokerini filan kullanmadı, şırrak diye “Türkler” dedi... Kenan Işık’ın koltuğunda oturan yarışma sunucusu “yanlış cevap verdiniz ama, doğru cevabı bilmemeniz imkânsız herhalde di mi?” diye sordu. Belçika Meclis Başkanı hiç istifini bozmadı, “elbette doğru cevabı biliyorum ama, Yahudiler aleyhinde laf söyleyecek cesaretim yok, çok hassas insanlar” dedi. Bunun üzerine sunucu “meğer Türkler aleyhinde konuşmak sorun değilmiş öyle mi?” diye sordu. Belçika Meclis Başkanı “eminim, son kararım” manasında, sırıttı.
*
Adam hâlâ o makamda oturuyor.
Türkiye-Belçika ilişkileri cillop gibi.
*
Dolayısıyla...
a, takmayın kafanıza
b, büyütmeyelim
c, üstüne soğuk su içelim
d, Hindistan’da Belçika’da olur böyle şeyler