Ve, bu fotoğrafı koydu yazısına... Tekerlekli sandalyede oturan kişi, zırhlı aracının altında mayın patlaması sonucu bacağını kaybetmiş Amerikalı bir asker... Etrafındakiler ise, gönüllü bir kuruluşun üyeleri... Çeşitli mesleklere sahip olan bu gönüllüler, gaziler için ev inşa ediyormuş... İşi, sadece devlete, sadece askere bırakmamışlar yani... "Şehit yakınları ve gaziler, feragat ve fedakárlık isteyen savaşların kutsal emanetleridir" diyor Ertuğrul Özkök ve soruyor: "Bizler, yani, evladını oralarda kaybetmemiş insanlar, bu tarifsiz ıstırabı paylaşmak için ne yapıyoruz?"

*

Onu da ben yazayım.

*

Birincisi...

Askerlik mecburi olmadığı halde, ABD’yi yöneten insanların çocukları da o savaşlara gidiyor... Bizde, Mümtaz Soysal’ın oğlu gibi istisnalar hariç, Güneydoğu’da askerlik yapan milletvekili-bakan çocuğu bulamazsınız... Çoğu, askerlik bile yapmaz... Bundan önceki Başkan’ın babası, Baba Bush, savaş pilotuydu, vuruşurken Japonlar tarafından düşürüldü hatta... Şimdiki Başkan Obama, savaş kahramanı değil... Ama, hiç olmazsa, Şehit ve Gazilerden Sorumlu Devlet Bakanlığı’na, 4 yıldızlı bir generali, sol bacağından yaralanmış, Vietnam gazisi Eric Shinseki’yi getirdi... Ki, bizde, bırakın bir savaş kahramanı generalin kabineye alınmasını, tutuklanmamaları mucize.

*

İkincisi...



*

Hakkári’de aracının altında mayın patlaması sonucu, 5 arkadaşıyla birlikte şehit düşen uzman çavuş Ziya Bener’in Yozgat Arslanhacılı Köyü’ndeki baba ocağı...

*

Bu fotoğrafta ne görüyorsunuz?

Bir silah arkadaşı.

Bir bardak soğuk su.