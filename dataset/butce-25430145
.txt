1’inci gün...
Başbakan açış konuşması yaptı, CHP’lilere “terbiyesiz herifler” dedi.
2’nci gün...
AKP milletvekili, CHP milletvekiline “senin kıçını s...rim” diye bağırdı.
3’üncü gün...
TBMM camisindeki cuma namazında küfür hutbesi okundu.
MHP’li vekilerle BDP’liler arasında Kürdistan kavgası çıktı, yumruklaştılar.
4’üncü gün...
AKP milletvekili “gösteririm sana” diye tehdit etti, MHP milletvekili de “avradına göster” diye bağırdı.
5’inci gün...
Kamil Koç’un eski sahibi olan CHP’li kadın milletvekili, “otogarda 33 sene çalıştım, böylesine küfürleri otogarda bile duymadım” dedi.
6’ncı gün...
Hakan Şükür kendi kalesine doksana taktı, AKP tribünlerinde adeta ölüm sessizliği var sayın seyirciler!
7’nci gün...
Ekonomi bakanının oğlu, içişleri bakanının oğlu, toki bakanının oğlu, Ali Ağaoğlu, Halkbank genel müdürü, Ebru Gündeş’in kocası gözaltına alındı.
Hapisteki BDP’li vekiller serbest bırakılmayınca, TBMM’deki BDP’li vekiller açlık grevine başladı.
8’inci gün...
Kütüphanedeki ayakkabı kutusunda dolarlar Euro’lar çıktı, yatak odasında para sayma makinesi çıktı.
Bülent Arınç meseleyi izah ederken, şiir okudu, “yedi kere yedi, kırk dokuz, elde var Ayten” filan dedi.
Gerçi o şiirin orijinali “iki kere iki, dört, elde var Ayten” ama, olsun gari.
Ebru Gündeş’in kocasının, bestekâr ve güftekar olduğu, Ebru Gündeş’e ve Sibel Can’a şarkı verdiği ortaya çıktı.
9’uncu gün...
AB bakanının adı rüşvet iddialarına karıştı, İbni Sina’dan tivitler attı.
Bilahare, meclis kürsüsüne çıktı, Yunus Emre’den örnekler verdi.
Başbakan ise, Mevlânâ’yı anlattı.
10’uncu gün...
Ekonomi bakanının oğluyla içişleri bakanının oğlu tutuklandı.
İktidar gazteleri cemaat gaztecilerini işten attı, cemaat gazteleri iktidar gaztecilerini işten attı.
BDP’lilerin protestosu gargaraya geldi, baktılar ki kimse sallamıyor, mecburen açlık grevini bitirdiler.
11’inci gün...
Başbakan, ahlaksızlar, şerefsizler, elini kıracağız, inlerine gireceğiz dedi.
Hocaefendi beddua etti, evleri yansın, yuvaları yıkılsın dedi.
Bütçe kabul edildi.
*
Netice itibarıyla...
Bizim memleketin bütçesi kaç para oldu, bilen var mı Allah aşkına?