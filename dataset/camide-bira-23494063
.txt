“Faiz lobisi yüzünden.”
Niye düşmüştü?
“Hükümetimiz sayesinde.”
Niye çıkıyor?
“Faiz lobisi yüzünden.”
*

Borsa yukarı...
“E ülkede istikrar var.”
Borsa aşağı...
“E dünya istikrarsız.”

*

İhracat patladı... “Maharetten.”
İthalat patladı... “Pariteden.”

*

Benzin 1 kuruş ucuzlasın...
“Beceri.”
Dünyanın en pahalı benzini?
“Petrolün varili.”

*

Kırmızı et yiyenler delirerek öldü.
“Danadan.”
Beyaz ete dönenler gripten öldü.
“Kuştan, tavuktan.”
İyi de, vejetaryenler niye öldü?
“Keneden.”

*

İlaç yok, eczacıdan.
Hastane pahalı, doktordan.

*

Tren uçtu, makinistten.
Uçak çakıldı, rahmetli pilottan.
Evleri su basar, yağmurdan.
İskele batar, lodostan.
Fabrika patlar, kazandan.
Kuran kursu çöker, tüpten.

*

Gaz kesilir, İran’dan.
Elektrik zamlanır, gazdan.
Gaz niye zamlandı, Rusya’dan.
Enflasyon artar, hıyardan.
Büyüme küçüldü, Çin’den.
Hani AB’ye girmiştik?
Merkel’den Sarkozy’den.

*

Sütten çıkmış “ak” kaşıktır bu.

*

İşler tıkırındaysa...
“Hükümetimiz sayesinde.”
Durum kel...
“Faiz lobisi yüzünden.”

*

Askeri kışlaya karşıyken...
“Camiler kışlamız
kubbeler miğferrrr.”
Askeri kışla dikmeye kalkarken...
“Camide bira içtilerrrr.”

*

Bu saatten sonra...
Müezzin bile yemez usta!