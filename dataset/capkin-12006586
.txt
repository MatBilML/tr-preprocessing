Haliyle herkes soruyor:

İzmir’den İstanbul’a gelen Emniyet

Müdürü Hüseyin Çapkın nasıl biri?

*

Uzuuun uzun anlatayım...

*

İstanbul’un en güzel yerlerinde polisevleri olmasına rağmen, kıçımızda don yokken Avrupa’dan 4 milyon altın borç alınarak yaptırılan, padişahların sarayı, jet sosyetenin mekánı, şatafatın adresi, lüksün mabedi, Boğaz’a sıfır, Çırağan’da veda partisi verdi... Özel olarak ışıklandırılan bahçeye 250 kişilik masalar kurdurdu, konukları Fransız mutfağı ağırlıklı zengin mönüleri götürürken, keman-kanun-tambur incesaz heyeti eşliğinde, davul-zurnayla halay çekti, sanırsın Nebraska Emniyet Müdürü’dür, davulcuya TL yerine, 50 ABD Doları taktı... Berdan Mardini, Selami Şahin ve Ahmet Selçuk İlkan’ın sahne aldığı gecede, şarkıcılarla birlikte "Le hanım le hanım heeyyy, sormirsan heç halım heeyyy" türküsünü söyledi, duygulu anlar yaşandı. Gözler, kankası valiyi aradı... Terziler Odası’nın bile kokteylini ıskalamayan vali, herhalde basına madara olacağını anladı ki, gelmedi... Gelseydi, "Lorke lorke"yi onun söylemesi bekleniyordu. Şaşırtıcı bi şekilde garsonların üstüne gaz bombası atılmayan gece, plaket takdimiyle son buldu. Maaş 3 bin 500 lira... Böyle bir geceyi sen yapmaya kalksan, faturası 350 bin lira... Dolayısıyla, merak uyandırdı, TBMM’de soru önergesi oldu.

*

Hüseyin Çapkın bu değildir.