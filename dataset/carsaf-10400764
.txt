*

Açalım şu çarşafı biraz...

*

Çarşaflı kadın, bu ülkenin malının-mülkünün yabancıya satılmasını; bankasının Yunan’a, telefonunun İngiliz’e, limanının İsrailli’ye verilmesini ister mi? Türbanlı kadın, bu ülkenin, dünyanın en yüksek faizini verip, inek gibi sağılmasını ister mi? Başörtülü kadın, bu ülkenin, Avrupa Birliği’nden emir almasını ister mi? Çarşaflı kadın, conilerin tankıyla-topuyla gelip, bu ülkeye yerleşmesini ister mi? Türbanlı kadın, Mehmetçik’in Kıbrıs’tan çekilmesini, KKTC’nin kepenklerini kapatmasını ister mi? Başörtülü kadın, hazinemize çöreklenen IMF komiserinin önünde ceket iliklemek ister mi?

*

İstemezse eğer...

Çarşaflı, türbanlı, başörtülü kadına, (ve onların eşlerine), asıl şunu sormak lazım o zaman: "Niye AKP’lisin?"

*

Basiretsiz politikalar yüzünden...

Şehitlerimizin ardından dökülen gözyaşının türbanlısı-türbansızı var mı?

*

Kamusal alanın çağdışı kıyafete açılması başka konudur, özel hayat başka konudur... İster başını açar, ister masa örtüsü giyer... Abdüllatif Şener, niye AKP’den ayrıldıysa, çarşaflı kadının CHP’ye üye olması ondandır.

*

Çünkü...

Senin çocuğun işsiz gezecek, senin sırtından geçinenler, seni "tapulu malı" zannedenler, parmağına kuru soğan büyüklüğünde pırlanta takacak... Yok öyle!

*

Deniz Baykal, ’’hepimizin Türkiye’si’’ için çok doğru bir adım attı... Atatürkçü kadrolar, "tarikatçı yobaz"larla mücadele ederken, "laik yobaz"lara karşı durma cesaretini de gösterebilmeli.