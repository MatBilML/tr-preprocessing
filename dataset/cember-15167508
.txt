İşte o Hakkâri’dir.

*

Şimdi o kâğıt topunu düzeltin, yamru yumru dağlarını buzullarını elinizle ütüleyin, açın... Kıyıda köşede, küçücük bilinen Hakkâri’nin gerçek yüzölçümü, aslında işte o kadar devasadır.

*

Türkiye’nin en zor coğrafyasıdır.

*

5 dakkalığına gidip siperde çömelmek; merak ediyormuş gibi yapıp, “nerelisin sen, Bursa’nın içinden mi?” filan diye hatır sormak değildir yani marifet...
365 gün orada yaşamaktır maharet.

*

Ve, oradan bi mektup geldi bana.
“Çember”den bahsediyor.

*

Ya dışındasındır çemberin...
Ya da içinde yer alacaksın diyor.

*

Adı bende saklı, komando üsteğmen göndermiş... Sekiz subay, aynı evde kalıyorlar. Bir şarkı indirmişler internetten, dağlara çıkıp vuruşuyor, sonra eve gelip, hep birlikte dinliyorlar. “Hayata böyle tutunuyoruz” diyor... Yeni Türkü’nün “Çember” isimli şarkısıyla...

*

Ya dışındasındır çemberin
Ya da içinde yer alacaksın
Kendin içindeyken...
Kafan dışındaysa...
Çaresi yok kardeşim
Her akşam böyle içip
Kederlenip, mutsuz olacaksın
Meyhane masalarında kahrolacaksın
Şiirlerle şarkılarla
Kendini avutacaksın
Ya dışındasındır çemberin
Ya da içinde yer alacaksın

*

“Paylaşmak istedik, belki sizin de şarkınız olur” diye bitirmiş mektubunu...

*

Paylaşmak istedim.
Bulun, dinleyin, hissedin kardeşim.
Belki sizin de şarkınız olur.