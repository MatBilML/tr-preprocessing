*

ÜZERİNDE "ZARARLI" YAZIYOR.

ÖYLE GİZLİ SAKLI DEĞİL.

ALENEN.

NAL GİBİ.

"ÖLDÜRÜR" YAZIYOR.

"DAMARLARI TIKAR" YAZIYOR.

"KALP KRİZİNE, FELÇLERE NEDEN OLUR" YAZIYOR... "KANSER EDER" YAZIYOR... "SİZE VE ÇEVRENİZDEKİLERE KALICI HASARLAR VERİR" YAZIYOR.

*

"HAMİLEYKEN İÇERSEN, BEBEĞİNE ZARAR VERİR" YAZIYOR.

DAHA NE DESİN...

"KENDİNİ DÜŞÜNMÜYORSAN, ÇOCUĞUNUN GELECEĞİNİ DÜŞÜN" DEMEK İSTİYOR.

*

TAHLİL ET...

İÇİNDE JET YAKITINDAN FARE ZEHİRİNE, KARBONMONOKSİTTEN ZİFİRE KADAR NE ARARSAN VAR... AMA, DUMANINI ŞÖYLE BİR ÇEKTİĞİN ZAMAN, "KEYİF VERİCİ HAYALLER" YARATIYOR.

ZATEN TEK MAHARETİ BU.

RAHATLADIĞINI SANIYORSUN...

ASLINDA "İNTİHAR" EDİYORSUN.

O NEDENLE "18 YAŞINDAN KÜÇÜKLERE" YASAK... HENÜZ REŞİT OLMAMIŞ İNSANLARIN KANINA GİRMESİ, ONLARI BAĞIMLI HALE GETİRMESİ DAHA KOLAY OLUYOR.

*

E HAL BÖYLE OLUNCA...

BEN GÖREVİMİ YAPTIM.

UYARDIM.

"AMAN İÇME" DEDİM.

"BIRAK ŞU MERETİ" DEDİM.

*

SEN BİLİRSİN KARDEŞ...

*

KIÇINA SOLUNUM CİHAZI TAKTIKLARI ZAMAN, BENİ HATIRLARSIN...

ÇÜNKÜ, BU SAATTEN SONRA, ANCA ORANDAN NEFES ALABİLİRSİN.

*

TEK RİCAM VAR...

EMEKLİ MAAŞIN YETMİYORMUŞ, TARLADAKİ ÜRÜNÜN PARA ETMİYORMUŞ, HACİZ YEMİŞSİN, KART FAİZİNDEN BATMIŞSIN, SUÇ PATLAMIŞ, ÇOCUĞUN İŞSİZMİŞ, VERGİ ÇOKMUŞ, BENZİN PAHALIYMIŞ, İŞLER KESATMIŞ, ŞEHİT TABUTLARI RESMİ GEÇİT YAPIYORMUŞ, SUYUN AKMIYORMUŞ, KENE ISIRMIŞ, HASTANEDE REHİN KALMIŞSIN, ZENGİN DAHA ZENGİN, FAKİR DAHA FAKİR OLMUŞ, ELÁLEM GEMİ ALMIŞ, SEN İSKELE BABASI ALMIŞSIN...

SAKIN OLA, AĞLAMA.

KENDİ DÜŞEN AĞLAMAZ.

* * *

"BÜYÜK YAZAR"dan kasıt işte buydu.

Büyük harf yazar yani.

* * *

Sağolsunlar, öyle bir abarttılar ki anonslarken, zannedersin 3 satırda hayatın anlamını yazacağız!

Ben bile kendime gıcık oldum.

Neyse...

Durmak yok, yola devam.

Dün neysek...

Bugün de oyuz.

Sevenlere selam olsun...

Sevmeyenlerin cehenneme kadar yolu var.