Bedava bulgur, makarna?

Dağıtıyorlar.

Ekmek arası köfte?

Dağıtıyorlar.

Düğünde-sünnette altın?

Takıyorlar.

Memleket çadırkent oldu...

Binlerce yıllık Türk tarihinde, örfümüzde, ádetimizde, geleneğimizde görülmedik biçimde, icat çıkarıp, avanta yemek dağıtmayı "iftar" haline getirdiler mi?

Getirdiler.

11 ay "altta kalanın canı çıksın" politikası izleyip, 7 yıldızlı otellerde fink atanlar, 1 ay boyunca mahzun bir ifade takınıp, "Bak sana erzak getirdim" diye gariban gecekondulara gidiyor mu?

Gidiyor.

Kamyon kasalarından Yeni Cami güvercinlerine serper gibi fırlatılan tavuk parçalarını, pirinç poşetlerini, çocukları eze eze kapışan çaresiz insanlarımızı, çaresiz şekilde izliyor muyuz ekran başında?

İzliyoruz.

Sadaka toplumu olduk mu?

Olduk.

*

İyi dinleyin o zaman...

*

Yukarıdaki "kalkınma"ydı.

Aşağıdaki de "adalet..."

*

Sağlık Polikliniği’nde öğretmenlere taksicilere falan "yüzde 25 indirimli" hizmet veren CHP’li Kadıköy Belediye Başkanı kusurlu bulundu, yargılanacak...

Niye?

Gelir kaybına neden olduğu için!