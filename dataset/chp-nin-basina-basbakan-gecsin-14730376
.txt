Alevi açılımı.

Roman açılımı.

Sanatçı açılımı.

*

Muhalefet açılımı yapılsın...

CHP’nin başına Başbakan geçsin.

*

Cumhuriyet Halt Partisi olsun.

*

Veya... Cumhuriyet Ak Partisi.

*

“Yedi göbek CHP’liyim, Baykal dönerse oyumu AKP’ye veririm daha iyi” diye mesaj atan okurlar verdi bu fikri bana... Başka aday aramanın âlemi yoktur.

*

Böylece, hem Başbakan’ın hakaretlerine maruz kalmaktan kurtulur CHP... Hem de “tek parti” suçlamasından kurtulur Başbakan... “İki parti”si olur.

*

Win-Win yani.

*

İktidar gezilerine Ata uçağıyla, “ana” muhalefet gezilerine “ana” uçağıyla gider... AKP’liler eminim hoşgörü gösterir, jest yapar, “ha bire Ata’ya binme, arada bir bunların Ana’sını da al git” derler.

*

Bu sayede, bavullarla beraber kargoda gitmeye razı oldukları halde, Başbakan’ın uçağına binemeyen laik görünümlü yalaka solculara fırsat eşitliği sağlanmış
olur... “Yandaş medya”nın solundaki koltuğa oturur, “yoldaş medya” olurlar... Hep beraber yürürler bu yollarda, herkes yolunu bulur.

*

Başbakan’ın bırakın montajlanmış mahrem görüntülerini, ayağını yıkarken çekilmiş fotoğrafını basmaya bile kimsenin maçası yetmez... Komplo tehdidi ortadan kalkar.

*

Üstelik, 22 Mayıs, kurultay günü, Hitler İsmet’in Köşk koltuğunu Obama Celal’e teslim ettiği gündür... Ki, mübarek gündür.

*

Benden söylemesi... (üç)

*

CHP Genel Başkanı’nı o koltuktan kim uzaklaştırdıysa, onun hakkıdır o koltuk.