*

Veya, uzuuun uzun dil dökeceğine, ver ekrana tesettür defilesi yapan üç eşli modacıyı, "tekeşlilik mümkün olsaydı, kerhane olmazdı" desin...

*

Ne anlatıyorsun ekonomiyi mekonomiyi... Çıkar belediyeci arkadaşı kürsüye, anlatsın, iman gücüyle portakal sıkarak Kábe manzaralı ev nasıl alınır?

*

Ya da, ver Başbakan’ın sesini salona gümbür gümbür, "Batı’nın ilmini alacağımıza, ahlaksızlığını aldık" desin.

*

Dinlesin Türkiye...

En son, çağır Profesör Yaşar Nuri Öztürk’ü CHP’ye geri, özür dile, tak rozetini, haykırsın:

"Türk halkı neden asırlardır kandırılıyor? Yanıtın Kuran’da olduğuna inanıyorum. Kuran ’Allah ile aldatılmayın’ ihtarında bulunuyor. Neden? Çünkü, Allah ile aldatılanların en büyük sorunu, aldatıldıklarının farkında olma imkánından yoksun bulunmalarıdır... Derinden inandıkları ve içtenlikle teslim oldukları bir değer, kendileri aleyhine kullanılıyor. Bunu fark etmeleri kolay değildir... Türk halkı, dinine olan derin saygısı, İslam’a duyduğu teslimiyet yüzünden, çoğu kez savunma, eleştirme gücünü kullanmıyor. Daha önemlisi, Allah ile aldatanlara karşı aklını kullanmıyor. Akıl işleyecek, dindarlık insanlar arasında bir değer ölçüsü olmaktan çıkarılacak ki, Allah ile aldatma tezgáhlarının maskesini düşürebilsin, arka planını görebilsin."

*

Kişisel değil...

Toplumsal mücadeledir bu.

Lütfen, gidin, Profesör Yaşar Nuri Öztürk’ün, yukarıda önsözünden birkaç satırını verdiğim, "Türkiye’yi Kemiren İhanet-Allah ile Aldatmak" kitabını alın, okuyun, çocuklarınıza, eşinize-dostunuza, komşularınıza okutun.

Kurtuluşun başka yolu yok çünkü.