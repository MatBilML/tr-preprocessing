AKP kapatılırken...

Başbakan, hukuka bindiriyor.

*

Bunu hatırlattım önceki gün.

E-mail yağdı...

AKP’liler soruyor:

"Sen DTP’li misin?"

*

Hatta, "askerimiz kahramanca mücadele ederken, sen nasıl olur da hiç utanmadan, DTP’yi savunursun, ayıp ayıp" diyen bile var!

*

Peki...

*

"Ucu nereye varırsa varsın, bedelini ödemesi gereken kim olursa olsun, ödeteceğiz! Bizzat takip edeceğim... Üstüne gitmeye kararlıyız... Artık ülkemizde hukuk dışında hiçbir hareket tarzına tahammülümüz yok!"

Kime ait bu laf?

Başbakan’a.

"Açık söylüyorum... Sakın, kimse bu soruşturmayı engellemeye çalışmasın... Bunu deneyen, gider!"

Bu laf kime ait?

Abdullah Gül’e.

"Savcı, hepimizin savunduğu yargı bağımsızlığı çerçevesinde soruşturmasını tamamlayıp, iddianamesini hazırlamıştır. Bu konuda bizim bir şey söylememiz mümkün değildir... Hepimizin yargıya güvenmesi lazım."

Bu kimin?

Cemil Çiçek’in.

*

Ne zaman dediler bunları?

Savcı, Genelkurmay Başkanı Orgeneral Büyükanıt’ı "çete" kurmaktan yargılayıp, içeri tıkmak istediği zaman!

*

Genelkurmay Başkanı’nı abuk sabuk dedikodularla içeri tıkmak isteyen savcı, cici savcı... AKP’yi kapı gibi belgelerle kapatmak isteyen savcı, çirkin savcı!

*

Valla, kendim yazıyorum diye söylemiyorum ama, güzel yazı oldu galiba... Elime sağlık yani.