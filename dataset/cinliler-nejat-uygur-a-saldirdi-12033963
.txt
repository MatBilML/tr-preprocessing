*

Bine yakın ölü deniyor...

Caddeler ceset dolu.

Fotoğrafları var.

Duvar önüne dizmişler Uygur gençlerini, taramışlar; sokağa çıkma yasağı ilan ettiler, evleri basıyorlar, 16 yaşından büyük erkekleri tutukluyorlar, işkence...

*

Hani van minüts?

*

Ne "Siz insan öldürmeyi iyi bilirsiniz" diye posta koyan var, ne de "Daha gelmem Pekin’e" diye rest çeken... Yaralı Uygurları hastaneye getirip, TRT kameraları önünde ağlayan da yok.

*

Başta Deniz Fenerci arkadaşlar, din-iman ayaklarıyla bağış kampanyası başlatanı da görmüyoruz.

*

Kıytırık.

Eften püften açıklamalar.

*

Çünkü, iki kusuru var Uygurların.

Birincisi, Türk olmaları.

İkincisi, Arapça konuşmamaları.

*

Müslüman olmaları bile yetmiyor.

*

Bakıyorum, Çin askerleri tarafından hurharca katledilen Uygur kızlarına...

Başları açık.

E olmaz.

*

Üstelik, hadise "Sincan"da yaşanıyor, ki, 28 Şubat’ın merkezidir; en fenası o.

*

Dolayısıyla.

Ankara’da İstanbul’da protesto gösterileri yapan Uygur soydaşlarımı uyarıyorum; uzatırsanız, polisimiz tarafından coplanırsınız... Biz artık sizin bildiğiniz Türklerden değiliz... Önce imama, sonra AB’ye uyduk, "Ne mutlu Türküm diyene" lafını bile kaldırıyoruz.

*

Bakü’ye kardeşim...

Bakü’ye.

Biz tadilat dolayısıyla kapalıyız.