Yerleştirmenin fotoğrafı var.

*

(Bagaja yerleştirme yap, hamsiye bile balina raporu alabilirsin bu ülkede... Veya, baksın su aygırına "bu kurbağadır" desin.)

*

Neyse...

Haber patladı tabii.

Sonra ne oldu biliyor musunuz?

Çipuralar bağışlandı...

Çocuk esirgeme kurumuna.

Yiyemediler yani.

*

Aslına bakarsanız, haber patladıktan sonra da olsa "Bizim haberimiz yoktu, hangi çipura?" falan diyerek, avanta balıkları çocuk esirgemeye bağışlayan parlamento heyetine teşekkür borçluyuz...

Çünkü, aksi durumlar da var!

*

TBMM Başkanı, yanına 70 Ankaralı gazeteciyi alarak, Antalya gezisi tertipledi geçenlerde... Uçak, otobüs, otel, yeme-içme, mavi tur, hepsi beleş... E biz de Star Haber’de haber yaptık bunu, "devletin kesesinden beleş gezi" diye...

Haber patladı.

Beleş gezi iptal edildi.

Bekliyorduk ki, Meclis Başkanı çıkacak, "Bu tür maksatlı haberler yüce Meclis’in saygınlığına gölge düşürüyor, demokrasi düşmanı bunlar" filan diyecek... Öyle olmadı.

Ne oldu biliyor musunuz?

Parlamento Muhabirleri Derneği, kapı gibi yazı gönderdi ve Star Haber’i kınadı!

Evet, kınadı...

"Türkiye’ye prestij sağlayacak bir projeyi baltalamışız ve bu yaptığımız dürüst haberciliğe sığmıyormuş..."

*

Beleş geziye gidince dürüst haberciliğe sığıyor, beleşi haber yapınca sığmıyor!

*

Ne diyelim, burası Türkiye...

Milleti kömür alır.

Vekili balık alır.

Gazetecisi de bu.

*

"Beğenmiyorsan güle güle" diyen Başbakan’ın sözünü dinleyip terk mi etsek buraları, n’apsak bilmem ki.