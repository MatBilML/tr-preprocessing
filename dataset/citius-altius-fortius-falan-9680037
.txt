7 altın aldı.

Bir Türk dünyaya bedel.

Adam tek başına 7 Türkiye!

*

Haşemayla bu kadar yüzülüyor.

*

Takunyayla anca ne kadar

koşulduğunu da atletizmde gördük.

70 milyon, 1 Elvan çıkaramadı.

*

Güreşçilerimizin sırtı yara oldu yere yapışmaktan... Boksörlerimizi döve döve öyle eskittiler ki, memlekete döndüklerinde anneleri bile görünce tanıyamayacak... Tek tesellimiz var; okçularımız yanlışlıkla birbirini vurmadı! Buna da şükür.

*

Bakın bir liste vereyim size...

2004 Atina.

3 altın, 3 gümüş, 4 bronz aldık.

2000 Sidney.

3 altın, 2 bronz.

1996 Atlanta.

4 altın, 1 gümüş, 1 bronz.

1992 Barcelona.

2 altın, 2 gümüş, 2 bronz.

1988 Seul.

1 altın, 1 gümüş.

1984 Los Angeles.

3 bronz.

*

Altın madalya alamayıp, İstiklal Marşımızı dinletemediğimiz son olimpiyat, taaa 1984 Los Angeles’tı.

*

24 sene geriye gitti Türkiye.

*

Hem altın alamadık, hem de 11 devşirmeye rağmen, toplam madalya sayımızda dramatik bir düşüş var... Eğitim, sağlık, sigorta, emeklilik reformlarını biliyordunuz; işte bu da spor reformunun sonucu!

*

Kadrolaşmanın hızını alamayıp, federasyon başkanlarını bile "benden olanlar, benden olmayanlar" diye ayırırsan, olacağı budur... İnşallahla maşallahla olsaydı, Suudiler toplardı bütün madalyaları.