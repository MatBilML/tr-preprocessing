Milliyet yazıyor.

Vatan yazıyor.

Posta yazıyor.

Habertürk yazıyor.

Akşam yazıyor.

Cumhuriyet yazıyor.

*

“Eve bavul dolusu gizli belge getirdi. Ayrıca çantalar içinde 5 milyon dolar vardı. Eşimin, Deniz Kuvvetleri’nden bilgi sızdıran köstebek olduğunu düşünüyorum. Bağdat Caddesi’nde iki kişi ile görüşmüştük. Eşime orada 40 bin dolar verildi. Kamera kayıtlarından çıkabilir. İki holdingden para alıyordu. Bu holdingler bir cemaate çok yakın... Para alıyor, karşılığında belge veriyordu. Evimizden 450-500 bin dolar değerindeki pırlantalarım çalındı. Bu pırlantaları, eşimin yeğeninde görünce aramız açıldı. Boşanma davası açtı. Ben de Genelkurmay’a gittim, tüm bunları İstihbarat Daire Başkanlığı’na anlattım.”

*

İddiadır; doğrudur, değildir.

*

Ama haberdir...

*

Bakıyoruz koroya...

Taraf’ta yok.

Zaman’da yok.

Star’da yok.

Sabah’ta yok.

Takvim’de yok.

Bugün’de yok.

Yeni Şafak’ta yok.

*

Önceki gün yoktu.

Dün de yok.

*

E merak ediyor insan...

Niye?