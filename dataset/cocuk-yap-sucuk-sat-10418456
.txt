*

(Yeri gelmişken yazayım, Abdullah Gül’ü ısrarla George Clooney’e benzetiyorlar ama, bence Brad Pitt’e daha yakın... Başbakanımız ise, tıpkı Raj Kapoor.)

*

Neyse...

Yükseldikçe oksijen azalır.

Bizimkinin zihni açılıyor...

Uçaktaki TOBB Başkanı’nı göstermiş ve "Bunun 1 milyon 300 bin üyesi var, her üyesi 1 kişiyi işe alsa, 1 milyon 300 bin işsiz kurtulur" demiş.

*

Hadise bu kadar basit.

*

(Yanında 40 bin kişi çalıştıran Rahmi Koç da TOBB’a üye, tek tabanca çalışan marangoz Ahmet efendi de... Başbakan’ın sorun halletme mantığına göre, kendilerinden beklenen fedakárlık eşit!)

*

Aslına bakarsanız, TOBB’a bu kadar yüklenmemek lazım... Herkesin elini taşın altına koyması gerekiyor... Mesela, TESK’in 2.5 milyon üyesi var! Ziraat Odaları Birliği’nin, 4 milyon... E 1 milyon da Fenerbahçe’nin üyesi var... Ne etti?

8 milyon 800 bin işçi.

*

Bırak işsizliği...

İşçi ithal etsek yeridir yani.

*

(Dikkat ederseniz, TÜSİAD’ı saymıyorum bile. Alt tarafı, 566 üyesi var!)

*

İşsizlere gelince...

Her şeyi Başbakan’dan beklemeyin kardeşim... Bakın, geçenlerde gene bi toplantıda ağlıyorlardı, "İş yok, batıyoruz" filan diye, Başbakanımız aynen şöyle dedi: "Ben Erzurum’dan, Kars’tan karkas et getirip, sucuk yapıp satmış adamım... Bu işleri bilirim. Sen de öyle yap."

*

Sen de öyle yap.