*

Deniyor ki:

"Çocuklarımıza ne oluyor?"

*

Saçları dökülüyor.

Uykudan sıçrayarak uyanıyorlar.

Mide spazmı geçiriyorlar.

Bazıları kabız, bazıları ishal.

Kimi ha bire yiyor.

Kimi yemeden içmeden kesiliyor.

Hafıza kaybı yaşıyorlar.

Sebepsiz yere başları dönüyor.

Korkuyorlar.

Elleri titriyor.

Hırçınlaşıyorlar, aniden parlıyorlar.

Dokun, ağlıyorlar.

Altını ıslatan var.

Regl dönemleri sapıyor.

*

Henüz 10-11 yaşındalar.

*

Sınav sayısını azaltacaklarına, güya

reform yaptılar, sınavı artırdılar...

Manyağa çevirdiler çocuklarımızı.

*

Anneler zaten kafayı yedi...

- Çalış.

- Çalıştım.

- Daha çalış.

24 saat kavga.

*

1975’te 150 tane dershane vardı

bu memlekette... Şu anda 5 bin.

*

Netice?

El álemin çocukları Disneyland’a

gidiyor... Bizimkiler psikiyatra.

*

Onun için, bırakın vatana millete

ailesine hayırlı olmasını filan...

Kafanıza sıkmadığına dua edin.