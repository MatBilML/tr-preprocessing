Muğla

Antalya

Mersin

Tam sezon açılıyordu ki...

*

Deniz çekildi!

*

Şezlong kavgası başladı.

*

Kemal’in şemsiyesini Önder açtırmıyor, Önder’in plaja girmesini Gürsel istemiyor, Gürsel’i Mustafa yüzdürmez, Mustafa desen, bırak havluyu, Cevdet’e günahını vermez, Cevdet’in kumdan kalesini Hakkı bozar, Hakkı’yı Muharrem duşa sokmaz, Muharrem’in şnorkelini Haluk tıkar, Haluk’un paletini Eşref yırtar, cankurtaranım diye ortalıkta gezinen Zülfü’nün şambrelsiz yüzemediğini herkes biliyor zaten... Ahali güneşte uyurken haşemalı mısırcı soyunma kabinine kamera yerleştirdi, karpuzcu kılığındaki Recep, fırsat bu fırsat “Kolibasili var” levhası asarken yakalandı! Tam sezon açılırken... Çoluğunu çocuğunu toplayan, memleketin dört bir tarafından gelmeye hazırlanırken, Halk Plajı’nın huzuru kaçtı.

*

Çünkü...

CHP’de 2’nci adam yoktur.

*

MHP’de 2’nci adam yoktur.

*


AKP’de 2’nci adam yoktur.

*

Taban şunu istiyormuş.

Örgüt bunu istiyormuş.

MYK filan... Hikâyedir.

(İstediğin kadar romantizm yap.)

Demokrasi başka şeydir...

Parti başka şey.

*

Alt tarafı, serbest, kelebek, kurbağalama, sırtüstü’dür ama, suyla şaka olmaz...

Öğrenmek şarttır, zaman alır.

Üstelik, mevzu sadece suyun üstünde kalabilme mevzusu da değildir.

*

Benden söylemesi... (iki)

*

Vatos var.

Ahtapot var.

Köpekbalığı var.

Hayatında kestane dikenine basmamış tatlı su demokratları “şöyle sörf
yaparız, böyle yelken açarız” falan diye beach club’lardan ittiriyor ama...

Boy verirken boğulmayasınız!