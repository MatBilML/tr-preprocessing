Ergenekon hahamı açıklıyor...

Azzzz sonra!

*

Hiroşima’yı Baykal mı vurdu?

Ergenekon hahamı açıklıyor...

Azzzz sonra!

*

Ben böyle kepazelik görmedim.

*

Saygın sivilleri darbeci ilan ediyor, genelkurmay başkanlarına çeteci, işadamlarına eroinci, anamuhalefet liderine ajan diyor; Kudüs Paktı’ndan giriyor, Şanghay Beşlisi’nden çıkıyor.

*

Ne belge var.

Ne kanıt.

Resmen ağız ishali.

Bulaştır bulaştırabildiğin kadar.

Bir kişi de çıkıp...

"Kim lan bu lavuk?" demiyor.

*

Demedikleri gibi, devletin televizyonuna canlı yayına çıkarılıyor... Muz ortalar yapılıyor, boş kaleye goller attırılıyor...

Bu memlekette bakanlık yapmış adam, utanmadan oturmuş oraya, "sayın" filan diyerek, otorite muamelesi yapıyor... E o da "sayın" dedikleri için, sayıyor!

*

Dünü belirsiz sahte haham "hukuk manifestosu" haline getirilirken...

"Darbecilikten" içeri tıkılmaya çalışılan Yargıtay Onursal Başsavcısı Sabih Kanadoğlu odama giriyor.

"Geçmiş olsun" diyorum.

Gülümsüyor:

"Eğer bu ülkede, ucu açık soruşturmanın savcısı siyasi iktidarın başı ise... Eğer bu ülkede, yargının bağımsızlığı tam ve gerçek anlamıyla ortaya konmamış ise... Eğer bu ülkede, 70 milyon kişi, izleme imkánına kavuşturulan bir siyasi iktidar ile karşı karşıya ise... O zaman ben de, 70 milyon yurttaşıma geçirdikleri her gün için geçmiş olsun diliyorum!"