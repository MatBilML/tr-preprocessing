“Biz Türkan Saylan’a telefon edip geçmiş olsun demedik, cenazesine gelmedik, çiçek filan göndermedik, hatta başsağlığı bile dilemedik,
siz hangi hakla Cüppeli Ahmet’e geçmiş olsun diliyorsunuz?”

*

Başı açıklar sizin.
Öbürleri bizim.

*
Kampını bil.
Sınırı aşma...
*
Bunu demek istiyorlar.
*
Rahmetli Ecevit ameliyat masasındayken, “Yaşlı, bitmiş, her tarafı kırıp dökülüyor, çelik korseler giyiyor, gene de ayakta duramıyor” diyen zihniyettir çünkü bu.

*
Cumhurbaşkanı Ahmet Necdet Sezer kalp rahatsızlığı geçirdiğinde “Kurtuluyoruz” diyen... Devlet Bahçeli by-pass olduğunda “Artık devam edemez” diye göbek atan zihniyettir.
*
Ondan değil ya...
Olmasa da olur.
Ölse, daha iyi olur.
*
“Cüppeli Ahmet’e geçmiş olsun dileyen Baykal, Fethullah Gülen’i görse, ona da geçmiş olsun dileyecekmiş, bak bak bak, bunlara oy verenler görsün bunları” derken... Aslında, “Fethullah Gülen bana ait, sen hangi hakla bana ait olan birine geçmiş olsun dersin” demek istiyorlar.
*
Yok öyle!
*
Bu ülkede bir kişinin burnu kanamasın, varsın, benim zihniyetim ilelebet iktidar olmasın... Memleket Atatürkçülük’ten çıktı ama, Atatürkçüler insanlıktan çıkmadı.