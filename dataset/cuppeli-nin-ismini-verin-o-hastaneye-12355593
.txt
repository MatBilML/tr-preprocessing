Bizimkiler ise, hayatını adadığı, hayatlar kurtardığı cüzzam hastanesine ismini vermeyi bile çok gördü.
*
Feribot var bu arada...
Tayyip Erdoğan Feribotu.
Pendik-Yalova arası çalışıyor.
Tayyip Erdoğan Mahallesi var.
Antakya’da, 2 bin nüfuslu.
Tayyip Erdoğan Stadı var.
8 bin 500 koltuklu.
Tayyip Erdoğan Caddesi...
Tayyip Erdoğan Bulvarı...
Tayyip Erdoğan Parkı...
Tayyip Erdoğan Orkidesi var abi!
*
(Sri Lanka’nın Türkiye Fahri Konsolosu, başkent Kolombo’daki çiçek laboratuvarında özel olarak yetiştirilen ve salkım yapraklı orkide türü olan Dendrobium’a Tayyip Erdoğan ismini verdi; Büyük Britanya Kraliyet Bahçecilik Kurumu’nda da tescil ettirdi.)
*
Fazla detaya girmeyeyim ama...
Akif Gülle Ormanı var mesela.
AKP Amasya Milletvekili.
Hamdi Bayraktar İlkokulu var.
TOKİ Başkanı’nın babası.
Rahmi Mollaalioğlu Parkı var.
TOKİ Başkanı’nın dayısı.
*
Melih Gökçek Bulvarı.
Melih Gökçek Camisi.
Melih Gökçek Mahallesi.
Seyfi Saltoğlu Caddesi...
Gökçek’in vekiliydi kendisi.
*
Kemal Unakıtan Spor Kompleksi          �var bi de... Yanlış hatırlamıyorsam, altın madalya getirmişti güreşte, olimpiyattan!
*
Özetle... Hastalarımızı, kızlarımızı kurtaracağım diye uğraşacağına, keşke AKP’ye girseydi rahmetli Saylan.