¡“Sayısal”da şifre var... “Sözel”in şifresini de ben yazayım bari.¡a, layığını buldunb, böyle başa böyle tarakc, az bile az...d, ne bekliyodun ki?e, müstahak¡Perşembenin gelişini çarşambadan gören, mücadelesini veren insanlarımızı tenzih ediyorum.¡Gerisine gelince...¡Memur sınavında dini-imanı dilinden düşürmeyen arkadaşların soruları arakladığı, kul hakkı yemeye utanmadıkları ortaya çıktı. Öğretmenlik sınavında sorular sızdırıldı, iki kere iki’yi denk getiremeyen lavukların 120’de 120 yaptığı ortaya çıktı. Geçen sene, üniversite sınav sorularının bazı dershanelere servis edildiği, üstüne, anadolu lisesi kayıtlarında taban puan dümeni çevrildiği iddia edildi; babaçko özel okullarda 30-40 bin liralık ücretleri kim tarafından ödendiği belli olmayan tiplerin türediği ortaya çıktı. Polis Akademisi sınavında soruların zimmete geçirildiği, tarikatçılara-cemaatçilere ezberletildiği, uzun lafın kısası, hırsızların polis olmaya çalıştığı ortaya çıktı. Kamu bankasında sınav açıp, müfettiş aldılar, 80 puanlar girecekti, 70’liklerin doldurulduğu ortaya çıktı. Bir başka kamu bankasında sınav açtılar, sınavı hazırlayan özel üniversitenin aynı soruları daha önce bir başka kamu sınavında sorduğu ortaya çıktı. Sağlık Bakanlığı’nda unvan sınavı yaptılar, 20 soru iptal edildi, 17 sorunun cevap şıkları değiştirildi, zaten 50 soru vardı birader, buna rağmen unvanı yükseltmek isteyenlerin beceremediği ortaya çıktı. Bir üniversitede yetenek sınavı yaptılar, kazananlar açıklandı, sonra o liste indirildi, başka liste asıldı, kazananlara kazanamadınız denildi, namuslu bir savcının “oha artık” deyip, sınavı iptal ettiği ortaya çıktı. Eğitim Kurumu Müdürlüğü sınavı yapıldı, soruların yandaş sendikanın çalıştayında belirlenen sorular olduğu ortaya çıktı. Diyanet İşleri’nde bile olmayacak duaya amin denildiği, müezzinlik vaizlik sınavında başarılı olan adayların, sanırım uygun tarikattan olmadıkları için başarısız ilan edildikleri ortaya çıktı.¡Demokrasi de sınavdır...MHP İzmir milletvekili aday adayı Musavvat Dervişoğlu, İl Başkanı’yken İzmir’de alenen oy çalındığını, CHP-MHP oylarının başka partiye kaydırıldığını sandık sandık belgeledi.¡Çıtını çıkarmadın.“Neme lazım” dedin.¡“Susma, sıra sana gelecek” diyenlere, sırna’şık sırna’şık sırıtarak “her koyun kendi bacağından asılır şekerim” dedin. Sıra sana gelseydi, inan yürekten sevinirdim... Sıra çocuğuna geldi.¡Para, kaybedilir, gene kazanılır. Fabrikalar limanlar satılır, yarın öbür gün geri alınır. Sınır bile değişebilir, devran döner, düzeltilir. Çocuklarımızın katakulliyle değiştirilen hayat akışı nasıl telafi edilebilir?¡“Korkma” diye başlayan ulusal marşa hiç kulak vermeyen korkak... Kendi poponu kurtarayım derken, kendi çocuğunla beraber, milyonlarca çocuğun geleceğini sattın, yılı’şık!