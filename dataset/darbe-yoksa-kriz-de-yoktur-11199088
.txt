*

Sonra da...

Kendi sordu.

Kendi cevapladı.

*

"29 Şubat’ta

hükümet var mı?

Var.

29 Şubat’ta

parlamento var mı?

Var.

29 Şubat’ta

anayasa var mı?

Var.

29 Şubat’ta

herkes yerinde mi?

Yerinde.

E bunun neresi darbe?"

*

250 tane filan makale yazıldı bunun üzerine... Kimi "darbe" dedi, kimi "Demirel haklı" dedi... Açık oturumlar falan yapıldı, koca koca adamlar büyük büyük laflarla tartıştı.

*

Halbuki...

1997 Şubatı’nda 29 yok!

O şubat 28 çekti.

*

Zor iştir hafızasızlık...

Türkiye’yi hep böyle yediler.

*

Dün mesela, Başbakan sordu...

"Batan bankamız var mı?"

Sonra da kendi cevapladı...

"Yok!

E bunun neresi kriz?"

*

Halbuki soru şudur...

Bizim bankamız var mı?

*

Yunan bankamız var.

İsrail bankamız var.

Suudi bankamız var.

Kuveyt bankamız var.

Belçika bankamız var.

Hollanda bankamız var.

İngiliz bankamız var.

Kazak bankamız var.

Lüksemburg bankamız var.

Fransız bankamız var.

İkisine Amerikalı ortak.

Birine İtalyan ortak.

*

Kim sattı bunları?

Ziraat, Halk, Vakıflar’ı

Alman’a ve İspanyol’a

satmaya çalışanlar!

*

Elde avuçta bi tek, Mustafa Kemal’in kurduğu İş Bankası kaldı... Yoksa Başbakan, kriz olmadığına milleti inandırmak için "CHP’nin ortak olduğu" bankayı mı şahit gösteriyor?