*

Halt etmişsiniz siz onu...

Benim başbakanım, illa Nasır olması gerekiyorsa, 1’nci Nasır olur... 2’nci olmaz.

Öbür Nasır’dır 2’nci!

*

Üstelik bizim ahali "a"yı uzatıp, "Naasır" diyeceğine, kafadan "nasır" diye okuyacağı için, zaten yakışmaz.

*

Hazır 1’inci 2’nci filan demişken,

bi numara vereyim bakın size:

0312-310 36 46...

Çevirin.

*

Karşınıza telesekreter çıkacak.

Şöyle diyor:

"İyi günler...

Türkiye Cumhuriyet

Merkez Bankası...

Karşılıksız çeklere ilişkin sorunlarınız için 81’i, protestolu senetlere ilişkin sorunlarınız için 82’yi, kredi kartları ve tüketici kredilerine ilişkin sorunlarınız için 83’ü, kredi limit ve risk durumuyla ilgili sorunlarınız için 84’ü tuşlayınız..."

*

Yani?

*

Ellerinde bayraklarla Gazze turuna çıkan halkımızın, Merkez Bankası’na telefon edip, "Yandım Allah" diye sorduğu sorular bunlar... Karşılıksız çek, protestolu senet, kredi kartı borcu, risk durumu...

O kadar çok soruluyor ki, Merkez Bankası başa çıkamamış, telesekreterden otomatiğe bağlamış!

*

Hadi şimdi hep beraber...

*

Davos Fatihi için 1’i...

Ramallah kahramanı için 2’yi...

Yedi cihan başbakanı için 3’ü...

Obama Recep için 4’ü tuşlayınız.

Şimon’a bağlanmak için

lütfen operatörü bekleyiniz...