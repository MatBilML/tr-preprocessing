Diyojen demiş bunu.

*

Romen olmayanı.

*

"Ufak at da civcivler yesin" diyeceğine, "İnce at da kargalar yesin" diyen... Faruk Nafiz Çamlıbel’in şiirini, Fazıl Hüsnü Dağlarca diye okuyan... "22 Temmuz’da yüzde 84 oy kullanıldı, AKP yüzde 47’sini aldı, eğer yüzde 100 üzerinden bu hesabı yapacak olursanız, AKP’nin aldığı oy, yüzde 55.4’tür" diye matematik dersi veren birinin... "Tarih bilseler, konuşmaya yüzleri olmaz" dedikten sonra, 1.500 senelik hata yapıp, İstanbullu Diyojen ile Sinoplu Diyojen’i karıştırması gayet normal.

*

Romen Lucescu da diyebilirdi.

*

Veya, Şarlok Nitrojen.

*

Zaten, imam hatipte okurken de, din dersinden bütünlemeye kalmış... Normal.

*

Anormal olan şu...

*

Ne zaman soru sorulsa, "CHP’yi muhatap almıyorum" diyen Başbakan, soru bile sorulmadığı halde, niye yemiyor içmiyor da, bağıra bağıra Kemal Kılıçdaroğlu’na laf yetiştirmeye çalışıyor?

Niye?

*

O ki, yedi düvele posta koyarken, "Sesin çok yüksek çıkıyor, sesinin bu kadar yüksek çıkması bir suçluluk psikolojisinin gereğidir" diyen "psikanalist" Davos Fatihi...

Korkuyor mu yoksa?