Demiş ki başındaki arkadaş:

"Ekonominiz iyiye gidiyor...

Burada en az Dubai’deki

kadar pırlanta satışı yaparız."

*

İyi haber di mi?

*

Devamını okuyoruz...

Şunu da demiş satır aralarında...

"Ekonomik kriz bizim için iyi

haberdir; çünkü insanlar krizde

daha fazla pırlanta alıyor..."

*

Hem diyor ki, ekonominiz iyi,

çok pırlanta alıyorsunuz...

Hem diyor ki, ekonomik kriz

olduğunda çok pırlanta satılır.

*

Bana kalsa, De Beers’in başındaki arkadaşı, önce Elvan gibi Türk vatandaşı yaparım, sonra da Başbakan yaparım... Çünkü "ayvayı yediniz"i bu kadar şık söyleyen birini görmedim bugüne kadar!

*

Bakın, Şükrü Kızılot yazdı...

Ekmeğin, peynirin KDV’si var.

Pırlantanın yok.

Süte, yumurtaya KDV ödüyoruz.

Elmasa ödemiyoruz.

*

Niye birader?

Niye olacak...

"Kimsesizlerin kimiyiz" diyerek, Anadolu’nun bağrından çıkan halk çocukları, pırlantanın-elmasın yüzde 18 olan KDV’sini sıfıra indirdi de, ondan.

*

(Elit şehir çocukları anlamaz...

Anadolu’da öyledir.

Ekmek almaz, tek taş alır!)

*

Ve, zaten aslına bakarsanız...

Neticede "karbon"dur.

Kömür türevi garibana.

Elmas türevi kodamana.

*

Hadi cümleten hayırlı "adalet"li "kalkınma"lar... Anca gidersiniz.