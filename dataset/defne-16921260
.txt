- Ahmet Altan’ı arayın.
- Çetin Altan konuşur mu?
- Deneyin, n’olur n’olmaz...
- Babasını canlı yayına çıkaralım.
- Amerikalı abi, kimbilir nerde...
- E telefonla canlı yapsak?
- Annesi geldi, onu çıkaralım.
- Evliydi di mi, kocasını bulun.
- Anne babası boşanmış, kendi
evliliği de görünen o ki limoni, aile
dramı yani, oraları kurcalayın inceden.
- Mübarek’in konuşması vardı...
- Bırak şimdi Mübarek’i filan...
- Acun’u konuk alalım.
- Çıkmaz, kendi programına çıkar.
- Show Haber bağlamıştır çoktan.
- Yıkılır bu hafta dans yarışması...
- Yarışma bitirilsin mi, yoksa devam mı etsin, polemik başlatalım, ahaliye soralım.
- Son dansını bulun.
- Hüzünlü klip yapalım.
- Veda konuşmasını verelim.
- Ha bire didiştiği partneri vardı.
- Rik.
- Bulun onu, pişman mı, sorun...
- Pascal Nouma’yı çıkaralım!
- Partnerini de alsın gelsin...
- Cıvıtma, Azra Akın’ı arayın.
- Yüzücü vardı bi tane, olur mu?
- Tan Sağtürk gelsin.
- İki lafı bir araya getiremiyor o...
- Şeyi getirsek, ikoncan kız hani.
- Eda meda gibi bi şey...
- Bak o şık olur, arayın...
- Astımmış, doktor bulsak?
- Morgdan canlı yayın yapalım.
- Milletvekillerine soralım...
- İster misin Bülent Arınç ağlasın.
- Twitter, facebook yıkılıyor...
- Armağan Çağlayan twitter’a
“biri şaka olduğunu söylesin”
diye yazmış, onu çağıralım.
- Hürrem’i oynayan kızı çıkaralım.
- Niye?
- Ne bileyim abi, aklıma geldi.
- Sanatçı menajerleri kuyrukta, şu şu isimleri isterseniz getirelim diyorlar...
- Seçin aralarından, yedek.
- İçki hap map işine girelim mi?
- Ölmüş kız, üzülür şimdi millet.
- Abartmasak, kısaca versek...
- Öbürleri kesin köpürtür.
- Vermezsek reyting çöker.
- Ciddi ayaklarına yatan haber kanalları bile verdi şakır şakır, komedi dans üçlüsündeki adam çıktı, hatıralarını anlattı.
- Emniyet’ten canlı yapalım.
- Cenaze evinden de yapalım.
- Cenaze töreni yarın galiba...
- Sanatçı tayfasının alayı gelir.
- Mustafa Sarıgül banko gelir.
- En az üç-dört kamera izlesin.
- Kahkaha atan jüri kimdi?
- Saba Tümer.
- Hah... Onu getirelim.
- Bu sefer ağladı deriz.
- Dramatik bi de müzik bulun.

*
İletişim fakültelerinden sık sık davet gelir, gazetecilik televizyonculuk işini anlatayım diye... Vakit darlığı nedeniyle hiçbirine gidemiyorum maalesef, diyeceğimi topluca burdan diyeyim.

*
Limon satın...
Bu işi yapmayın.