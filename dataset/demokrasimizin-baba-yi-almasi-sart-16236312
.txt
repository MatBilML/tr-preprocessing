*
Kılıçdaroğlu mesela, “Yolumuz Bülent Ecevit’in yolu” dedi... Başbakan ise, Adnan Menderes’in ve Turgut Özal’ın devamı olduğunu söylüyor.
*
Demirel’in başı kel mi?
E öyle hakikaten.
*
Şaka bir yana, İsmet İnönü’ye sahip çıkardı CHP, şimdi Bülent Ecevit’e de sahip çıkıyor. Necmettin Erbakan, hâlâ koltuğunda... Erbakan’ın yetiştirmesi olan AKP, Celal Bayar, Adnan Menderes ve Turgut Özal çizgisini sahipleniyor. Alparslan Türkeş, MHP’nin.
*
Bi tek kimi alan yok?
Baba’yı.
*
Netice itibariyle...
Takke’nin mirasçısı var.
Kasket’in de.
Dün öğrendik...
Cumhurbaşkanı kuklası fes’li.
*
Şapka boşta.
*
Temel sorun, budur.
*
Günahı-sevabı meselesine girmiyorum; miting meydanlarında “Öbürleri koyun güdemez” diyenlerin alkışlandığı memleketimde... Büyük karizmadır Çoban Sülü.
*
Kenara çekilince yarattığı boşluk, Türkiye’yi yuttu. Takke-kasket tahterevallisiyle, istersen 100 kere seçim yap... Şapka’yı giyen bulunmazsa, sıklet merkezleri değişmeyecektir.