Üç çocuk yapın, nüfus azalırsa "felaket" olur dedi... Sanayi çöktü, hamdolsun teğet geçecek, "felaket" senaryoları boşa çıkıyor dedi... Güneydoğu’da sel felaketi yaşandı, 40 kişi öldü, felaket bölgesine giden Başbakan "felaketi" abartıyorlar dedi... Amsterdam’da THY uçağı düştü, "felaket" olabilirdi dedi... TÜSİAD için "felaket" pompalıyorlar dedi... PKK vurdu, emekli askerler televizyona çıkıp "felaket" tellallığı yapmasın dedi... Ne zaman doğalgaza zam yapsak, "felaket" tellalları ortaya çıkıyor dedi... Dolar patladı, "felaket"ten nemalanmak isteyenler var dedi... "Felaket" çığırtkanlığı yapan gazeteleri almayın dedi... Sendikalara sinirlendi, "felaket" beklentisi içinde olanlara prim vermeyin dedi... Ahali kredi kartı borcundan kendini yakınca öfkelendi, kusura bakmasınlar, dürüst değiller, "felaket" tablosu çizmeyin dedi... Baykal ile Bahçeli "felaket" tellallığında ruh ikizi dedi... Rektörler işini yapsın, "felaket" tellallığı yapmasın dedi...

*

Obama "büyük felaket" dedi... Başbakan, dengeli açıklama olmuş dedi.