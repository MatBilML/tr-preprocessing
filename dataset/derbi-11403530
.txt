İkinci, CHP.

Üçüncü, CHP.

Dördüncü, CHP.

AKP anca beşinci.

*

Süper Lig’in puan

tablosu böyle!

*

Miting meydanlarına amigo gibi çıkan Başbakan, maalesef boşuna taktı Antalyaspor atkısını.

*

Spor Bakanı’nın Kastamonuspor’u -ki oğlu as başkandır- MHP’nin oldu... Maliye Bakanı’nı Eskişehirspor’a kaydırdılar, DSP’yi yenemedi... Liverpool’da okuyan en sportmen bakan Kürşad Tüzmen’i kontratak oynasın diye Mersin İdman Yurdu’na transfer ettiler, CHP’nin hezimetine uğradı.

*

Dar bütçeli Yılmaz Büyükerşen’in takımı, yıllık 10 milyar dolar bütçesi olan Kadir Topbaş’ın Belediyespor’unun 4 basamak üstünde!

*

CHP, Beşiktaş’ta rekor kırdı.

Fenerbahçe’nin Kadıköy’ü

CHP’nin geçilmez defansı.

Galatasaray desen...

Stadı DSP’de.

Tesisleri CHP’de kaldı.

*

Ankaraspor ve Hacettepespor’un kulüp merkezleri zaten CHP’li Çankaya’nın sınırları içindeydi... Yenimahalle’deki Ankaragücü ve Gençlerbirliği de, CHP’nin sınırları içine girdi.

*

Seçimden önce 18 takımlı Süper Lig’in 11’i iktidar, 7’si muhalefet bölgesiydi... Bugün, 8’i iktidar, 10’u muhalefet.

*

Aşağıdan MHP’li Manisaspor ve DTP’li Diyarbakırspor’un kesin geldiğini düşünürsek; derbi skoru iktidar aleyhine iyice bozulacak.

*

Demem o ki...

Cumhurbaşkanlığı’nı da, Başbakanlığı da, Meclis Başkanlığı’nı da, belediyeleri de, bürokrasiyi de, iş dünyasını da, medyayı da isteyen iktidar, "Onu da istiyorum" dediği futboldan çok fena "gol" yedi!

*

"Sporu siyasete alet etmeyin" derken, bunu kastediyorduk. Lütfen fair play...