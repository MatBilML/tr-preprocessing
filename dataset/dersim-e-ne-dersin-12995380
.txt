Olmasına olsun da...

Diyarbakır itiraz eder bu işe.

*

Çünkü, Tunceli Dersim olursa,

T’den D’ye geldiği için, plakası ne olur?

21 olur.

*

Sen yıllarca mücadele et, Tunceli’yi Dersim yap, 80 vilayet içinde kaydıra kaydıra Diyarbakır’ı yerinden kaydır! Kadere bak be kardeşim.

*

Dersim alfabetik olarak 21’e oturunca, 21’den 62’ye kadar, yani eski Tunceli’ye kadar, herkes bir sonrakine kayıyor, Diyarbakır teee
Edirne’ye gidiyor iyi mi... Bi nevi zorunlu göç! Trakyalı Edirne, oluyor sana Elazığ... Gaziantep’e bi bakıyorsun, Giresun plakalı otomobiller geziyor. Karslılar
Kastamonulu...
Mardin Muğla’ya,
Ordu Rize’ye, Sivas
Tekirdağ’a taşınmış...
61 Trabzon olmuş,
62 nostalji Tunceli.
 *
35’te hır çıkar...

Söylemedi demeyin.

Bu saatten sonra değil İstanbul, Fatih Sultan Mehmet bile gelse, 35’i vermez İzmirliler... Zaten 35’i  vermeye kalksak, 35.5 Karşıyaka itiraz eder. Niyetini anlarlarsa, Kadifekale’ye çıkmaya çalışan Ulubatlı Hasan’a tekme tokat girerler Eşrefpaşa’da, haberiniz olsun.

*

E Diyarbakır razı olur mu?

Olmaz.

Ne olur?

Amed.

Peki, Diyarbakır, Amed olursa ne olur?

06...

*

Oldu mu Diyarbakır memleketin başkenti...

Oldu.

*

Dersim kaymasından sıyıran Ankara, bu sefer sıyıramaz, tırıs tırıs doooğru Antalya’ya.

*
Demem o ki.
Tunceli, Dersim olursa...
Türkiye allak bullak olur.