Star Haber’de söylemiştik.
Bi de yazarak verelim.
*
Şifre var, faydalanan yoksa...
Bu ne?
*
Google’a girin, “google trends” yazıp, tıklayın, açılan sayfanın “kelimeyi ara” bölümüne “mod medyan” yazın, bi grafik çıkıyor, sağ üst köşedeki “ülkeler” bölümünden Türkiye’yi seçip, ülkelerin hemen yanındaki “zaman” bölümünden “son 12 ay”ı tıklayın... Bu çıkıyor.
*
Mod medyan kelimesinin, son 12 ay içinde, Türkiye’den aranma istatistiği.
*
Şimdi lütfen, sayfayı sağa çevirin, öyle bakın... “Jan 2011” çizgisi, yılbaşı...
İlk dilim şubat ayı, ikinci dilim mart ayı, “Apr 2011” çizgisi, Nisan ayının başı.
*
2010 boyunca arayan yok.
2011 Ocak, yok.
2011 Şubat, yok.
Mart’a girince, ayın 5’i gibi
aranmaya başlıyor, ay sonuna
doğru adeta füze gibi fırlıyor.
Vızır vızır.
Arayan arayana.
Çılgın’ca.
*
Sınav ne zamandı?
27 Mart.
*
Sonra çakılıyor.
Kimse aramıyor.
*
Hâlâ ne diyorlar bize?
Şifre var, faydalanan yok.
*
“Şifre var, keriz çok” deselerdi,
daha tatmin edici olurdu aslında!
NOT:
İzmir deplasmanında sakatlanan sağ elim, fizik tedaviyle çalışır hale getirildi. İsim Şehir Hayvan derbisine hazırım. Bugün, saat 15’te, İstanbul Kanyon D&R’de... Kontrataklar sırasında çocuklara, hamilelere ve yaşlılara karşı fair-play lütfen... İyi oynayan kazansın.