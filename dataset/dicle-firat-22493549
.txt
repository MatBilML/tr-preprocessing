“Dicle’nin kenarında bir koyunu kurt kapsa, bunun hesabı bizim üzerimizdedir.”
*
Süleyman Demirel başbakanken ne derdi?
“Fırat’ın kıyısında bir kuzu kaybolsa, gelin bunun hesabını bana sorun.”
*
Fırat’ın kıyısı...
Dicle’nin kenarı olmuş.
Kuzu büyümüş...
Koyun olmuş.
Demokratik ilerleme diye buna derim ben.
*
(Süleyman Demirel...
Adnan Menderes’in genel müdürüydü.
Necmettin Erbakan...
Süleyman Demirel’in hükümet ortağıydı.
Turgut Özal...
Demirel’in müsteşarı.
Necmettin Erbakan’ın milletvekili adayı.
Kenan Evren’in başbakan yardımcısıydı.
Abdullah Gül...
Necmettin Erbakan’ın yardımcısı, bakanıydı.
Tayyip Erdoğan...
Necmettin Erbakan’ın belediye başkanı.
Turgut Özal’ın özel kalem müdürü adayıydı.)
*
(Aynı dağın yeli... Peş peşe dizilen, aynı tespihin taneleri gibi.)
*
Demirel, “bırak koyunu, kaz versen güdemezler” derdi.
Başbakanımız, “bırak davarı, keçi güdemezler” diyor.
*
Kazdan keçiye...
Koyundan davara...
Demokratik ilerleme diye buna derim ben.