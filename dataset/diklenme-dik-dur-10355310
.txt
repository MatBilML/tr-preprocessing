(Kusura bakmayın, gülmekten yazamıyorum, yanlış tuşlara basıyorum... Az bekleyin lütfen, bi elimi yüzümü yıkayayım, kendimi toparlayabilirsem, bitirmeye gayret edeceğim.)

.

.

.

.

*

Evet...

Başbakan Erdoğan, ABD Başkanı Obama’ya diklenmeden dik dur dedi.

*

Zannedersin, Barack Obama, zavallı hato mutu kabilesine başkan seçildi...

Biz de süper gücüz.

Nasihat veriyoruz!

*

(Bu arada... İşine gelmeyen gazetecileri Başbakanlık binasına bile sokmayan Başbakan, bu röportajı New York Times’ın İstanbul büro şefi olan Amerikalı kadın gazeteci arkadaşa verdi... Bu arkadaş, AKP’nin New York belediye başkan adayı olsa, yeridir... Olmadı, TRT genel müdürü olmalı... Çünkü, AKP’lilerle birlikte baklava-çikolata dağıtılan ev gezmelerine filan çıkar. Laiklere gıcıktır. Türban borazanıdır. Başı açık kızların dünyadan bihaber olduğunu; Marx dendiğinde, Marks&Spencer zannettiklerini yazar. Fethullah Gülen’e bayılır. Öve öve bitiremez. Atatürk için "eski general" sıfatını kullanır. İnkárcı olduğumuzu, soykırımı tanımadığımızı anlatır. Bizim yalakalar, bu arkadaşın eline su bile dökemez yani... Neyse.)

*

Hazır, nasihat veriyoruz...

Diklenmeden dik durması yetmez.

Şunlara da dikkat etmeli Obama...

*

Sakın ata binme.

Bagajda balyoz bulundur.

Kömür dağıt.

Generallere yüz verme...

General Motors’u sat.

Şiir okuma.

Şarkı söyle.

(We walked together filan...)

Oyuncak dağıt.

Çocukları Türkiye’de okut!

(Burs ayarlarız...)

Oğlana gemicik al.

Damada televizyon ayarla.

"Ben zenciyim" de.

Hakan Şükür’ü Lakers’a transfer et.

Emir ver, dolar yükselmesin artık.