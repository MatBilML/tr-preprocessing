Bir de ne görsün?

Alaattin’in lambası!

Kapmış yerden heyecanla, şöyle bir ovalamış, içindeki cin de zart diye çıkmış tabii.

Demiş ki cin...

"Dile benden ne dilersen... Ama iyi düşün, çünkü sadece üç hakkın var!"

Mehmet hemen "bol para" demiş...

Cin, o yeri göğü inleten, buğulu davudi sesiyle, "sayısal oyna" cevabını vermiş.

Mehmet bu sefer "ev" demiş...

Cin, hırıl hırıl gülümsemiş.

"TOKİ taksitine gir" cevabını vermiş.

Duyduklarına rağmen hálá sağlıklı düşünemeyen Mehmet, "bari, her istediğimi yerine getiren güzel bir kadın ver" demiş...

Cin de, hiç istifini bozmadan, "etraf sülün gibi Nataşalarla dolu, kıy 100 dolara, seç birini" cevabını vermiş.

Mehmet dayanamamış...

"Hay ben senin gibi cinin taaaa" derken... "Hoop!" demiş cin, "dur bakalım orda... Söyledim sana,üç hakkın vardı, dördüncüyü isteyemezsin!"

*

5 Kasım’da Bush-Erdoğan zirvesinden ne çıkacak diye merak ediyorsanız... Bu çıkacak.

*

Stratejik ortak mıyız?

Bir...

Koordinatör?

İki...

Hele bir Rice gelsin dedik mi?

Üç...

E daha ne istiyorsun birader?

*

Ha, şimdi bu yazıyı okuyup, "ABD hakikaten bu cine benziyor" diye düşünüyorsanız, kusura bakmayın...

Ya ben iyi anlatamamışım derdimi, ya da siz "cin çarpması" nedeniyle, son 3-5 yılda olan bitenin farkında değilsiniz.