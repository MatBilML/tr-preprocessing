Başbakanımız Latin Amerika’daydı.
Şili’yi geziyordu.
Derhal yurda döndü.
Kriz zirvesi topladı.
*
Mısır’da darbe oldu.
Mübarek’i devirdiler.
Başbakanımız Ukrayna’daydı.
Derhal yurda döndü.
Kriz zirvesi topladı.
*
Libya’nın patlamasına sadece 24 saat kala... Trablus Büyükelçiliğimizin resmi internet sitesinden duyuru yayınlandı. “Büyükelçiliğimizle temasa geçen vatandaşlarımız, Libya’daki asayiş hakkında sorular yöneltmektedir, Libya’da güvenlik ve istikrar bakımından sıkıntı yaşanmamaktadır, Libya’da iş yapan şirketlerimizin endişe duymalarını gerektirecek herhangi bir durum kesinlikle yoktur, vatandaşlarımızın müsterih olmaları tavsiye olunur” denildi.
*
24 saat sonra...
Libya’da içsavaş çıktı, 30 bin Türk vatandaşı mahsur kaldı, yukardaki duyuruyu yayınlayan bizim büyükelçi Tunus’a kaçtı, NATO Libya’yı bombaladı, Kaddafi’yi katlettiler, ABD Büyükelçisi’ni linç ettiler.
*
Suriye, savaş uçağımızı vurdu.
Başbakanımız Brezilya’daydı.
Derhal yurda döndü.
Kriz zirvesi topladı.
*
Şehit pilotlarımızın anca postalını bulduk.
Amerikalılar13 gün sonra cenazelerini buldu.
Başbakanımız Bodrum’daydı.
Tatilini yarıda kesti.
Cenaze törenine katıldı.
*
Mısır’da darbe oldu.
Mursi’yi devirdiler.
Başbakanımız Urla’daydı.
Tatilini yarıda kesti.
Kriz zirvesi topladı.
*
Dış’işleri diye buna derim ben.
Hep dışarda.
*
Dünyadan bi haber...
Dünyayı bu kadar “öngöremeyen” bi başka memleket var mı dünyada?