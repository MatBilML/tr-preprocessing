*

Ağaçtır çünkü o.

Hangi işlemden geçirilirse geçirilsin, hangi şekle bürünürse bürünsün, ağaçtır.

Dikine, liflerinin suyudur.

*

Bu basit testte de görüldüğü gibi, nasıl yaklaşacağını bilirsen, "kütük" bile uyumludur... İşi bilmezsen, "káğıt" bile direnç gösterir, zorluk çıkarır.

*

7 üniversiteli işte bundan öldü.

*

AKP’nin "en çok oyu" almış olması, "bomba"dan farksız olan doğalgaz gibi hassas ve teknik bir meseleyi "en iyi bildiği" anlamına gelmez... "En çok oyu ben aldım, her kadroyu benim badem bıyıklılar doldursun" zihniyetiyle yaklaşırsan, kaçınılmaz sonu bu olur.

*

NASA’mız olsa bizim...

İl başkanını astronot yapar bunlar!

*

Aynı şekilde, iktidar değişse, mesela CHP gelse, "Ben Atatürkçüyüm, doğalgazdan en iyi ben anlarım" diyemezsin... Türk milliyetçisi veya Kürt milliyetçisi olman da, doğalgazı bağlamaz.

*

Doğalgaz dediğin hadise, aslında, Karayolları, Devlet Su İşleri, Türk Hava Yolları, Devlet Demiryolları gibi, "bilim, tecrübe, liyakat" isteyen bir konudur...

Boru değildir.

*

Nüfus káğıdı eski olanlar, hatırlar... "Mesleksiz siyaset esnafı" burnunu sokana kadar, yukarda saydığım kurumlarımız tıkır tıkır çalışırdı. Burunlarını bi soktular, bi gün trenimiz uçuyor, bi gün otoyol çöküyor, bi gün Kızılırmak musluğa bağlanıyor, bi gün deve kesiliyor.

*

Tüm kadrolaşma faaliyetlerine rağmen "sağlam temelleri" olduğu için, iyi kötü hálá ayakta duruyor bu kurumlarımız... Doğalgazda ise, böyle bir "temel" yok... Direkt, belediyeci tayfasının elinde!

*

Özetle.

"Kesintisiz facia" dönemine girdi Türkiye... Kurunun yanında, yaş da yanacak... Cehaletin bedelini ödemeyen bir millet dünya tarihinde görülmedi çünkü.