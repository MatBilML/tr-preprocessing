4.5 milyon dolar vardı.
9 milyon lira ediyordu.
Bugün?
10 milyon lira ediyor.
Ayakkabı kutusu...
1 ayda 1 milyon lira kazandı.
*
Ne mutlu ayakkabı kutusu olana.
*
Bangır bangır yazılan ve yalanlanmayan polis tespitlerine göre... Ebru Gündeş’in kocası, özel uçağıyla umreye götürdüğü ekonomi bakanımıza, 25 Eylül 2013 tarihinde 350 bin dolarlık kol saati takmış. Parite itibariyle, 700 bin liraya tekabül ediyordu. Ebru Gündeş’in kocası, ekonomi bakanımıza aynı kol saatini bugün takmaya kalksa, 780 bin lira ödemek zorunda... Dolayısıyla, kol saatini zamanında iyi takmış, akıllı alışveriş yapmış, 80 bin lirası cebinde kalmış. Ekonomi bakanımız da, zamanında iyi taktırarak, bugün 80 bin lira değer kazanmış. Takan kârlı, taktıran kârlı yani... Ama, bugünlerde piyasa karışık, taktırmamakta fayda var.
İlla taktıracaksan bile, yakalanmamakta fayda var.
*
Buna mukabil...
*
2008 senesinde malvarlığı kavgası başlamış, CHP sormuş, başbakanımız Tayyip Erdoğan da kaç parası olduğunu açıklamıştı. Bankada 2 milyon 300 bin küsur lirası vardı. O gün... Dolar 1.2 lira civarındaydı. İsteseydi, bankadaki parasıyla 1 milyon 900 bin dolar alabilirdi.
Ya bugün?
1 milyon dolar alabilir.
*
900 bin dolar kayıpta.
*
Başbakanımızın maaşı 15 bin lira filan... Yemese içmese, her kuruşunu biriktirse, bu kaybettiği 900 bin doları ne kadar zamanda yerine koyabilir?
Anca 138 ay sonra.
*
11 senedir memleketi yönetiyor.
11.5 senelik zararı var!