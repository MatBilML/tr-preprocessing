Sadece domates de değil...

Patlıcan, limon, patates, kiraz, üzüm.

Hiçbirini almıyor adam.

"Hayvana bile yedirilmez" diyor.

*

Rus’a kakalayamayınca, normalde imha edilmesi gereken sebze-meyvenin istikameti neresi oluyor?

Millet.

*

"İstikamet" dedim, aklıma geldi...

İstikameti AKP olan gazeteler var.

İnsanoğlunun Mars’a Tayyip Erdoğan sayesinde gittiğini öne sürüp, Portekiz yenilgisini Başsavcı’ya bağlarlar!

Aynı Tayyip Erdoğan’ın kankası rüşvetten mahkûm olur, yazmazlar.

Dün baktım tek tek...

Türban hepsinde manşet.

Domatesi hiçbiri yazmamış.

Belli ki, işin ucu iktidara dokunur diye, suya sabuna dokunmamışlar.

*

Zannedersin domates laiktir...

*

Halbuki, kanser bu.

Türbanlı-türbansız ayırmıyor.

İmam değil, istersen müftü ol...

Kamyon kasasında uzayan salatalıktan yedin mi, ayvayı yiyorsun.

*

Çok önemlidir bu konu.

Hayatidir.

Çünkü unutmamak lazım...

Birbirimize düşman olmak için bile önce yaşamamız gerekiyor!

Hepimiz ölürsek manası yok.