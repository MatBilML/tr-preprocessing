100 gram tereyağı
100 gram dilpeyniri
1 su bardağı tozşeker
1 su bardağı su
3-4 damla limon
Çekilmiş antepfıstığı
Şeker ve suyu kaynatın, fokurdamaya başladığında limon suyunu ekleyip, altını kapatın, bırakın soğusun. Kadayıfı tel tel tiftin, havalandırın. Tereyağının yarısını eritip, kadayıfa dökün, elinizle fazla sıkmadan iyice yedirin. Tereyağın kalan yarısını orta boy teflon tavaya sıvayın, kadayıfın yarısını tavaya yayın, dilpeynirini rendeleyin, üstüne kadayıfın kalan yarısını yerleştirin, bastırın. Boşluk kalmasın. Kısık ateşte döndüre döndüre pişirin. Bir bıçak yardımıyla şöyle ucundan altına bakın. Kızarmışsa, bir tabak yardımıyla ters çevirin, öbür tarafı da pembeleşince, ocağı kapatın. Soğumuş şerbeti, sıcak künefenin üstüne boca edin. Antepfıstığı serpip, ılık ılık servis yapın, afiyet olsun.
NOT:
Aslında, patlamadan sonra yandaş televizyona bağlanıp, devlet büyüğümüze Allahsız oğlu Allahsız diyen vatandaşımızın başına gelenleri tarif edecektim ama, yayın yasağı getirildi... E memleketimizin huzurunu, ağzımızın tadını bozmayayım, künefe tarif edeyim bari.