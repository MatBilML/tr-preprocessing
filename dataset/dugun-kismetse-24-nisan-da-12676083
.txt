Görücü usulüyle...

*

5 çöpçatan var.�

*

Biri, Avrupa Birliği...

Parlamentosu soykırımın hamisi.

Biri Fransa, soykırımı tanıyor.

Biri İsviçre, soykırımı tanıyor.

Biri Rusya, soykırımı tanıyor.

Biri ABD...
 *

Obama Hawaiili, Hawaii soykırımı tanıyor, Illinois senatörüdür kendisi, Illinois soykırımı tanıyor, Beyaz Saray’daki komşusu Soykırım Müzesi... Yardımcısı Joe Biden, Delaware senatörü, zaten tanıyor dalavereyi... Temsilciler Meclisi Başkanı, California’nın diaspora mahallesinden... Yüzükleri takan Hillary abla desen, New York senatörüdür, ki, New York’un yanı sıra, Alaska’daki penguenler dahil, 43 eyalet soykırımı tanıyor.
 *

E bakıyoruz...

Bu arkadaşlar bizi alkışlıyor!
 *

“Allah tamamına erdirsin” diyor.
*
Çünkü, o nişandaki hatıra fotoğrafında, soykırım muradına eremeyen bi, biz kaldık.
*
Ve, sevenleri ayırmak istemem ama, sırf bu nişan töreni bile, bizim soykırım yapmadığımızın kanıtıdır... Çünkü, bu kadar saftirik bir topluluğun, soykırım moykırım yapabilmesi teknik olarak mümkün değildir.

En azından hafıza kaybı ve şuur problemi olduğu için, cezai ehliyeti yoktur.