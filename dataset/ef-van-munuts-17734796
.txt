Bilet fiyatları makul!
O nedenle, boğazından kesip
belediye otobüsüyle gelenler, anca çayırdan... Promosyon ayarlayıp ciplerle gelenler ise, avanta kulesinden seyredecek.
57 tur atılacak.
220 litre benzin yakılacak.
Benzin, benzin değil aslında, uçak yakıtına benzer bi dalga motor... Çünkü, motor da motor değil birader, sanırsın rafineri,
vınnn diye gidiyor ama, hüüüp diye içiyor.
De ki...
Kurşunsuz benzin konuyor.
Depoyu fullerse...
915 lira öder.
İstanbul’dan önce nerdeydi?
Çin’de.
Orda kaça fulledi?
285 lira.
İstanbul’dan sonra nerde?
İspanya’da.
Orda kaça fulleyecek?
680 lira.
Formula yarış takvimine göre...
Monaco’da 650 liraya fuller.
Kanada’da 350’ye
İngiltere’de 750’ye
Macaristan’da 700’e
İtalya’da 680’e
Japonya’da 570’e
Brezilya’da 650 liraya fuller.
İstanbul’da kaçtı şekerim?
915 lira!
Lewis Hamilton, Sebastian Vettel, Fernando Alonso, Felipe Massa,
Rubens Barricello filan, hikâyedir...
Bizim benzin fiyatını sollayabilen
Ef van pilotu anasından doğmadı henüz!

NOT:
İsim Şehir Hayvan yarışının bugünkü sıralama turları, saat 15’te, Ankara Tunalı Hilmi D&R pistinde... Herkes emniyet kemerini bağlayarak gelsin lütfen... Birinci gelene Ankara kedisi, ikinciye Ankara tavşanı, kupa mahiyetinde kardeşinizden hediye... Maliyet dolayısıyla üçüncüden itibaren sadece imza var, fotofiniş’te
hır çıkarmayalım mümkünse.