Pek bilen çıkmaz.

"Hasan 2 salak Osman 4" desek...

Herkes bilir.

*

Anlamına inmeyen, sorgulamayı reddeden, papağan gibi "ezberleten" tırışka eğitim sistemimizin sonucudur bu.

*

Hadi bi soru daha...

"Mercidabık nedir?"

*

Savaş...

İyi de, neyin savaşıydı?

Niyeydi?

*

"Yemekteyiz" programındaki "kıymalı mercimeği" andırıyor ama, Mercidabık’tan sonra Filistin’i aldık biz... Evet, Filistin’i... 50 tane topumuz vardı. Kafalarına kafalarına gönderdik gülleleri, Memlûkler nerden geldiğini şaşırdı. 72 bin kayıp verdiler. Darmadağın oldular.

*

Kim bilir ne küfür etmişlerdir o zamanlar arkamızdan, "el atrak istaamelu kuvva gayr mütevazine" filan demişlerdir... "Türkler orantısız güç kullandı" yani!

*

"Orantılı" düşünürsek...

Topkapı Sarayı’ydı bugünkü Beyaz Saray.

*

Güç, böyle bi şeydir.

Diplomasi, hikáyedir.

1516’da ne olduysa oralarda...

Bugün olan da odur.

*

Ve belki de en kritik soru:

"Mehmetçik Gazze’ye gitsin mi?"

*

Gitmişti zaten.

*

Takvimler 1917’yi gösterirken...

Yani, 401 yıl sonra...

Henüz 36 yaşında...

Acizleşmiş devletinin götün götün gerilediğini gören, yüreği kan ağlayan bir adam, Yedinci Ordu Komutanı Mustafa Kemal, şunları yazmış mektubunda...

"Yoğun propaganda var.

İngiliz gizli servisi her yerde.

Silahla yenemezler ama...

Ahali bizden nefret ediyor!"