Hep vardır.
Yalaka da öyle... Gani.
Biri gider, beşi gelir.
Ekonomi yazarı bulursun.
Spor yazarı bulursun.
Magazin yazarı bulursun.
Atilla Dorsay bulamazsın.
*
Bir ömür sinema...
Hakikaten emek’tir.
Yerini dolduramazsın.
*
Başka Doğan Hızlan yok mesela.
Alanında tek.
Başka Şükrü Kızılot yok.
Başka Abbas Güçlü yok.
Tarım’a adanmış bir ömür...
Başka Ali Ekber Yıldırım yok.
Sor tarihi, google bilmez...
Murat Bardakçı bilir.
Başka Ali Tezel bulamazsın.
Özgen Acar olmasa, arkeoloji yok.
Ali Gümüş çekilse...
Türk basınında güreş biter.
*
Muadilsiz adamlardır.
Parmakla sayılacak kadar azdır.
Partilerüstüdür, ortak paydadır.
*
a gazetecisi gider, b gelir.
c kovulur, yerine d konur.
Ancak...
Atilla Dorsay “nafile” deyip bırakıyorsa, memleketin geleceğine dair cidden endişelenmemiz gerekir.