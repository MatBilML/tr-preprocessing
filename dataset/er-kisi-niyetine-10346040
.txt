"Makam dediğin nedir ki?

İster bakan ol...

İster cumhurbaşkanı...

Hepsi gelip geçici.

İster fakir ol, ister trilyoner...

Yiyeceğin ne kadar?

Anca karnını doyuracak kadar.

Öyleyse bu hava atmak niye?

Bu afra tafra nedir?

Ne kazanırsak kazanalım...

Hepimizin gideceği yer aynı."

*

Dinleyip dinleyip, diyorlar ki:

"Cumhurbaşkanı’na laf soktu."

*

Yanlış.

Başbakan en iyi bildiği işi yapıyor.

Cenaze namazı kıldırıyor!

*

Sakın ola, işsiz kaldım, evime haciz geldi, borcum var, battım, kirayı ödeyemiyorum, zam üstüne zam geliyor, mezarda emekli oldum, kız kötü yola düştü, oğlan kapkaççı oldu, filan diye ağlamayın... Başımızda Fatiha okuyacak başbakanımız var, her demokratik ülkeye nasip olmaz!

*

Ve, sakın ola, büyüdük müyüdük derken ayvayı yedik diye, oy vermekten vazgeçmeyin ha... Asıl şimdi lazım imam!