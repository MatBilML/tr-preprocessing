Bakın, Erdal İnönü vefat etti.

Okuyorum yazılanları...

En nazik siyasetçi.

Bilge kişi.

Mütevazı.

Esprili.

Uygar.

Saygın.

Dürüst.

Hoşgörülü.

Güler yüzlü.

Zarif.

Centilmen.

Bilim adamı.

Seviyeli.

Erdemli.

Kucaklayıcı.

Uyumlu.

Entelektüel.

Vatanperver.

Sözde değil özde demokrat.

Koltuğunu bırakabilen...

Konuşmaktan çok dinleyen...

Fizik problemi çözen tek lider.

*

Seçtik mi başbakan?

Seçmedik.

*

Çünkü, ne kadar aksini iddia edersek edelim, bu tür kavramların hiçbir önemi yoktur ülkemizde... Hikáyedir.

*

Polemik olsun diye değil, sesli düşünelim diye yazıyorum... İki kez ezici çoğunlukla seçilen Başbakanımız "en nazik" midir?

"Mütevazı" veya "güler yüzlü" olduğu söylenebilir mi? "Bilim adamı" zaten değil, "fizik problemi çözmesini" bekleyemeyiz... "Kucaklayıcı" mı? "Esprili" mi? "Konuşmaktan çok dinleyen lider" mi? "Hoşgörülü" mü?

*

Kısaca "karizmatik" diyoruz...

*

İnönü’ye ne diyorduk yaşarken?

E.T.