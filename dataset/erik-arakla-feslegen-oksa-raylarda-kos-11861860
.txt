Eşeğe bin şimdi.

Çıplak yat.

Sprey boya al, duvara yazı yaz.

Cart renkli ayakkabı giy.

Küpe tak.

Kızsan, sutyen takma.

Aynayı rujla karala.

Sıkma kendini, küfür et.

At yarışı oyna.

Gece uyuma.

Yüz bi gece, kulaç at karanlığa...

Sokakta yatan deliyle sohbet et.

Tiramisu yedir ona.

Veya, suşi.

Ayaklarını masaya koy.

Erik arakla.

Güzel bir kıza ikram et, yürü git.

Kızsan, tersleme, al o eriği.

Kürek çek.

Bağır.

Film kötüyse, arayı bekleme, çık.

Seks dergisi oku.

Müziği sonuna kadar aç.

Zararlı şeyler ye.

İçkileri karıştır, sokağa kus.

Puro tat.

Önlük tak, bulaşık yıka.

Kızsan, suratına tıraş köpüğü sür.

Kafa at, burnun kanasın bi defa.

Balona su doldur, balkondan fırlat.

Karpuzu elinle ye.

Fesleğen okşa.

Kurbağayla konuş.

Ağaca tırman, adını kazı.

Fayton sür.

Elbiseyle duş al.

Gözleme yapan teyzenin yanına otur, öp onu, gıcık olduğun birinin camını kır, hiç tanımadığın birinin fotoğrafını çek, cep telefonuna duvar resmi yap, Aşk-ı Memnu’nun en kritik yerinde annene terlik at, babanı gıdıkla, uyurken burnuna tüy sürt, hediyelik eşya satan birine hediye al...

Bahçe duvarında yürü.

Gazoz şişesine işe.

Raylarda koş.

*

Yap bunları.

Ya da, içinden ne geliyorsa, onu.

*

Öğrettiler mi dershanede, bilmem...

70 yıl ortalaması var ömrün.

Alt tarafı 52 Haziran’ın kaldı.

*

Sık mesela yumurtayı avucunda, sık sık... Ha patladı ha patlayacak diye, bu basit korkudan bile ne kadar korkutulduğuna, inan kendin bile inanamayacaksın.