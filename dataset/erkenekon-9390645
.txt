*

Hayvanat kafayı bize taktı!

*

Adamın biri tavuk yetiştirmeye karar vermiş. Civciv almış, saksıya ekmiş... Ertesi sabah "Büyüdü mü acaba" diye baktığında bir de görmüş ki, civciv ölü... Komşuya danışmış. Komşu demiş ki, "Kardeşim, delirdin mi sen, civcivi komple gömmüşsün, ölür tabii, sadece ayaklarını gömeceksin, öyle sulayacaksın..." Bizimki komşuyu dinlemiş, gitmiş yeni bir civciv almış, ayaklarından gömmüş, kafa dışarda, sulamış... Ertesi sabah "Büyüdü mü acaba" diye baktığında bir de görmüş ki, civciv ölü... "İyisi mi" demiş, "bilim adamlarına danışayım..." Oturmuş, üniversiteye mektup yazmış, ne yaptığını tek tek anlatarak, "durum böyle böyle" demiş... Üç gün sonra üniversiteden cevap gelmiş: "Saksının toprağını gönderin, tahlil yapalım!"

*

Gülüyorsunuz di mi?

Gülmeyin...

*

Bakın geçenlerde, Elazığ’da yaşandı. Yukarıdaki gibi fıkra değil, gerçek... Keçi sağarken bir kadının ağzına sinek kaçtı. Yanlışlıkla yuttu. Sineğin midesinde çoğalmasından korktuğu için ne yaptı biliyor musunuz? Haşere ilacı içti!

*

Özetle.

"Seçmen" buysa...

O seçmenin seçtiği Sağlık Bakanı, önce "Keneye karşı pantolon paçalarını çoraba sokun" diyor, sonra da "Basın niye kene ölümlerini haber yapıyor" diyorsa...

Birbirini imha etmek için Ergenekon falan kurmaya ihtiyacı yoktur o milletin.

Erkenekon halleder.