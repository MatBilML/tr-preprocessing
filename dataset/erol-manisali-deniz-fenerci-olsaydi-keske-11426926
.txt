Hálá bitmedi mi tercüme?

*

Ekrem Tosun ne oldu?

Burcu Topbaş ne oldu?

Asfaltçı Kepenek ne oldu?

*

Yok mu bunlarla ilgilenen?

*

Şaban Dişli ne oldu?

*

"Gökçek’e açılan fahiş fiyatlı doğalgaz sayacı soruşturması ne oldu?" diye sormuyorum, neticede paradır, ödenir geçer... Doğalgazdan ölen üniversiteliler öldükleriyle mi kalacak?

*

İçişleri Bakanlığı, avanta buzdolabı dağıtan Tunceli Valisi’nin "usule uygun" davrandığını belirtip, örtüverdi üstünü...

Yargıtay Cumhuriyet Başsavcılığı’nın bu konudaki soruşturması ne oldu?

*

Ermenistan kapısı ne oldu?

Gargaraya getirme...

Açıyor muyuz?

Niye açıyoruz?

*

Ali Dibo ne oldu?

*

Şemdinli Savcısı nerede?

*

Anayasa Mahkemesi Başkanı’nın damadı, nikáh şahidi ve nikáhı kıyan arasındaki "arsa takası" ne oldu?

*

Muhsin Yazıcıoğlu’nun helikopterini açıkladılar, "hava kötüymüş" dediler, inanan inandı... Isparta’da düşen uçak, Amsterdam’da düşen uçak ne oldu?

Yanlış piste inen uçak ne oldu?

*

İşsizlik ne oldu?

*

Seçim öncesinde dünyanın en büyük petrol rezervini bulmuştuk, fışkırıyordu...

Ne oldu?

*

Normalde heykelini dikmemiz gereken ve hastalığı nedeniyle pencereye çıkmakta bile zorlanan Profesör Türkan Saylan’ın "darbeci" diye evini basmak filan enteresan da... Deniz Feneri ne oldu, Deniz Feneri? Hálá bitmedi mi tercüme?