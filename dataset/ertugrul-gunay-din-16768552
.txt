*
Herkes Osmanlı’yı filan konuşurken
kültür bakanımız “gazi” oldu iyi mi...
Ertuğrul Gazi!
*
CHP il başkanı.
CHP milletvekili.
CHP genel sekreteri.
CHP belediye başkan adayı.
CHP genel başkan adayı.
Bi u...
AKP milletvekili.
AKP bakanı.
*
“Allah adamı Ertuğrul Günay’ın durumuna düşürmesin” dedi Arınç...
Amin.
*
Bakın...
CHP’nin İstanbul belediye başkan adayıydı Ertuğrul Günay... Sonradan CHP milletvekili olan Zülfü Livaneli, SHP’nin adayıydı, ki, sonradan CHP’ye geçen Murat Karayalçın SHP’nin genel başkanıydı. Necdet Özkan DSP’nin adayı olmuştu, ki, sonradan CHP’ye geçen Rahşan Ecevit DSP’nin kurucu genel başkanıydı. Sonradan CHP milletvekili olan İlhan Kesici ise, ANAP’ın adayıydı... CHP, SHP, DSP birbirini yemiş; ANAP’tan DYP’ye geçen Bedrettin Dalan’la sonradan DYP’ye geçen ANAP’lı İlhan Kesici birbirini bölmüştü.
Netice itibariyle...
Sadece yüzde 25 alan Tayyip Erdoğan aradan sıyrılıp, kılpayı başkan olmuştu.
*
Hepsini topladığında üç katı yapıyorlardı, bugün hepsini topluyorsun, yarısı etmiyor.
*
Böyle bu işler.
Geçmişe mazi.
Son kullanma tarihi biten...
Niyazi.
*
Ertuğrul Gazi dedik ama...
Ertuğrul Günay’dın mı desek acaba.