*

Duran’ı yakalar.
Vuran’ı salar bunlar.

*

Tweet atanı hapse atar.
Slogan atanı içeri tıkar.
Mermi atanı korur bunlar.

*

Pankart açana kelepçe takar.
Ateş açana sahip çıkar bunlar.

*

Madımak canilerini savunurlar.
Sonra da belediye başkanı olur, milletvekili olur, bakan olur bunlar.

*

Eminim biliyorsun Ethem...
Mesele o polis değil aslında.
O da kurban.
Sen hayatını kaybettin.
Onun da hayatı karardı.
Onun anacığının da ciğeri tutuştu.
Onun arkadaşları da matemde.
Vicdanı zonk zonk zonkluyordur şu anda. Pişmanlığı, keşkeleri çığlık çığlığa çınlıyordur zihninde ama...
Ne fayda.
O da yandı Ethem, biliyorsun.

*

Sen kaynakçıydın...
Onu kor ateşe maşa yaptılar.

*

Canını sıkanı hedefe koyar...
Canımıza sıkanı sıvazlar bunlar.