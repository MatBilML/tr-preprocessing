Et fiyatları kaç para?

Bi bakın bakiim denmiş.

*

007 mübarek.

*

Solda sıfır ahali, kaça 7...

Ona baktırıyor.

*

Bi ajan da ben gönderdim...

Meclis mönüsünü araklattım.

*

Etli türlü fırın 1 lira.

Çentik kebap 3 lira.

Güveçte köfte, patatesli 3 lira.

Fırın kebap, garnitürlü 3 lira.

Kuzu tandır, pilavlı 4 lira.

*

Soslu dilbalığı 4 lira.

Piliç but fırın 3 lira.

Hindi dolma 2 lira.

*

Spagetti bolonez 1 lira.

Pilav 50 kuruş.

Mevsim salata 50 kuruş.

Karışık turşu 50 kuruş.

Cacık 50 kuruş.

*

Havuç çorbası 50 kuruş.

Brokoli çorbası, 50 kuruş.

Tavuklu brokoli 1 lira.

Hanımağa sarma 1 lira.

Yoğurtlu semizotu 1 lira.

Kabak bayıldı 1 lira.

Patlıcan biber tava 1 lira.

Kısır 1 lira.

*

Peynir tabağı 1 lira.

(Tabak hariç.)

*

Tavuk söğüş, diyet, 250 kalori.

(Diyeceksiniz ki, niye fiyatını değil, kalorisini yazdın? Çünkü, TS 13001 Tehlike Analizi ve Kritik Kontrol Noktaları HACCP Yönetim Sistemi uygulanan Meclis
Lokantası’nda, her fiyatın yanında, kalori de yazıyor. Erkek milletvekillerimiz için günde 2500-3000 kalori, kadın milletvekillerimiz için 1800-2000 kalori öneriliyor... Mide fesadı geçirmemek için, soda da tavsiye ediliyor, 50 kuruş.)

*

Ekmek kadayıfı 1 lira.

Bademli keşkül 1 lira.

Cevizli halka tatlısı 1 lira.

Armut komposto 50 kuruş.

*

Nar suyu 1 lira.

Üzüm suyu 1 lira.

Kuş sütü yok maalesef...

Şalgam var, 1 lira.

*

Köylü biftek 4 lira.

Bifteği 4 lira aslında...

Köylü bedava.