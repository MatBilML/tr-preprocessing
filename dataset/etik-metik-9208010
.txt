Şöyle diyor...

"Bazı gazetelerde ’Bedavacı Ladyler’ başlıklarıyla Sayın Cumhurbaşkanımız’ın eşi Hayrünnisa Gül’ün Olgunlaşma Enstitüsü’nde özel tasarım kıyafet diktirdiği ve bedelini ödemediği yönünde tamamen gerçekdışı ve kişilik haklarını ihlal eden iddialara yer verilmiştir. Söz konusu kıyafetlerin tamamının bedeli, fatura karşılığında ödenmiştir. Ayrıca, Sayın Cumhurbaşkanımız’ın kızının gelinliğinin Olgunlaşma Enstitüsü tarafından dikildiği iddiası da gerçekdışıdır. Sayın Cumhurbaşkanımız’ı ve eşini yıpratmak amacıyla yapılan bu tür haksız ve mesnetsiz haberler, basın etik ilkeleri ile bağdaşmamaktadır."

*

Cumhurbaşkanı kim?

Anayasa madde 104...

"Başkomutan."

*

Kara Kuvvetleri Komutanı’nın Yahudi olduğunu ima eden ahlaksızlık ötesi haberler yapılıyor, Genelkurmay İkinci Başkanı’nın GATA’dan araklanmış sağlık raporları manşetlere konuluyor, generaller Selocan’lara döndü, her gün bir başkasının cep telefonu konuşması yayınlanıyor...

Çıt yok.

*

Olgunlaşma Enstitüsü entari dikmişmiş de, "mesnetsiz haberler, basın etik ilkeleri ile bağdaşmamakta"ymış; "yıpratma" amaçlıymış filan.