Bitlis’te baskın yapıldı.
Mardin’de pusu kuruldu.
Van’da havaya uçuldu.
Tunceli’de vuruşuldu.
Bingöl’de çarpışıldı.
Şırnak’ta savaşıldı.
Tunceli’de 4 kiloluk, Bingöl’de 8 kiloluk basma düzenekli mayın bulundu. Şırnak’ta askeri birlik geçerken, TNT ve gübreyle hazırlanıp yol kenarına tuzaklanan 20 kiloluk mayın patladı. Kahramanmaraş’ta 152 kilo amonyum nitrat bulundu. Batman’da üç kilo plastik patlayıcı bulundu. Diyarbakır’da beş kilo amonyum nitrat ve bir kilo C4’le hazırlanmış mayın bulundu. Tunceli’de 18 kilo, Bingöl’de 20 kilo amonyum nitratla hazırlanmış mayın bulundu. Lice-Kulp karayolu üzerinde, uzaktan kumandalı 100 kiloluk mayın bulundu. İlaveten... Tunceli’de Hakkâri’de Mardin’de Bingöl’de Siirt’te Diyarbakır’da Şırnak’ta irili ufaklı mayınlar patladı.
27 adet Kalaşnikof, dört adet M16 piyade tüfeği, beş bin küsur mermi, üç adet Biksi makineli tüfek, bir adet Doçka uçaksavar, 19 adet RPG7 roketatar, 62 roketatar mühimmatı, 44 dinamit lokumu, 15 kilo toz TNT, 79 adet el bombası, 63 fünye, altı dürbün, sekiz telsiz ele geçirildi.
Diyarbakır’da beş iş makinesi yakıldı. Hakkâri’de iş makinesinin altına monte edilmiş mayın fark edildi. 27 PKK’lı öldürüldü. İki PKK’lının cesedi bulundu.
Hakkari’de ateş açıldı, bir er şehit�
oldu. Hakkari’de mayın patladı, bir er
şehit oldu. Hakkâri’de pusuya düştüler,
bir uzman çavuş şehit oldu, bir uzman çavuş yaralandı. Hakkâri’de mayın
patladı, bir korucu şehit oldu. Diyarbakır’da vuruştular, bir korucu
şehit oldu, bir korucu yaralandı. Bingöl’de uzun namluluyla taradılar, bir er yaralandı. Van’da mayın patladı, bir vatandaş hayatını kaybetti. Bitlis’te mayın patladı, bir vatandaş yaralandı. Osmaniye’de
askeri konvoya saldırıldı, bir er şehit oldu, bir astsubay ve dört er ağır yaralandı.
Eminim, hissetmediniz.
Haber bile yapılmadı çünkü.
Ruhunuz bile duymadı.
Etiler’de bombacık patladı.
24 saattir canlı yayın yapılıyor.
Aman yarabbim, neler oluyorrr?
Bedenen henüz bütün ama...
Ruhen bölündü bu ülke.
Ruh, bedenden ayrıldı...
O oluyor.
  