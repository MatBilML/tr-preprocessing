Yunanistan

Ermenistan

Norveç

Sırbistan

Türkiye

Azerbaycan

İsrail

Bosna.

Eurovision’un ilk 10’u böyle.

*

Deniyor ki:

"Komşu komşuya oy verdi..."

Yanlış.

Komşu komşuya oy verdiyse, İspanya, neden Portekiz veya Fransa yerine, Romanya’ya 12 puan verdi? Portekiz, neden İspanya yerine, 12 puanı Ukrayna’ya verdi? Fransa, Hollanda, Belçika ve Yunanistan, komşu olduğu için mi Ermenistan’a 12 verdi? İsrail, komşu olduğu için mi Rusya’ya 12 verdi? Almanya’nın 10’u bize, 12’si Yunanistan’a... Komşu mudur?

*

Peki nedir?

*

AB çökmüştür!

İlk 10’a bakın...

Bir tane AB üyesi ülke yok.

*

"Yunanistan var" derseniz...

Ben de size, "İlk 4’e biraz daha yakından bakın" derim...

4’ü de Ortodoks!

İlk 10’da 5 Ortodoks, 3 Müslüman, 1 Evanjelik, 1 Musevi var.

Hani, Katolik Avrupa?

*

Kabul edilse de, edilmese de, ulus devletleri tespih gibi etrafına dizen Rusya’nın borusu ötüyor AB topraklarında... Siyasi, ekonomik, nüfus ve nüfuz olarak, gerçek bu.

*

Bize gelince...

*

Sınırlarını korumak için Mehmetçik gönderdiğimiz, liman sattığımız İsrail’den "sıfır" aldık... "KKTC size feda olsun" dediğimiz Kıbrıs Rumu’ndan "sıfır" aldık... "Hepimiz Ermeniyiz" dediğimiz Ermenistan’dan "sıfır" aldık... "Dostum Kosta" dediğimiz, banka sattığımız Yunanistan’dan "sıfır" aldık... Medeniyetler İttifakı yaptığımız İspanya’dan "sıfır" aldık...

Saftirikliği bırakmanın zamanıdır.