*

Bence şöyle olmalıydı:

"Keriz varsa, çare tükenmez,

pazara çık, karnın doymasa da

en azından gözün doysun!"

*

Satürn’de yaşayan bazı gazeteciler de, kampanyanın ne kadar şahane bi kampanya olduğunu anlatmak için şu örneği veriyor habire: "Fransız Rivierası’nda küçük bir kasaba, bomboş, hava puslu, işler kesat, ahali borçla yaşıyor... Otele bir müşteri geliyor, 100 dolar kapora veriyor, ’Kasabayı dolaşacağım, beğenirsem kalırım’ diyor... Otelci kapıyor 100 doları, kasaba koşuyor, borcunu ödüyor. Kasap kapıyor 100 doları, toptancıya koşuyor, borcunu ödüyor. Toptancı kapıyor 100 doları, kredili hizmet veren fahişeye gidiyor, borcunu ödüyor. Fahişe kapıyor 100 doları, odasını kullandığı otele koşuyor, borcunu ödüyor. Tam o anda turist geliyor, ’Vazgeçtim, kalmayacağım’ deyip, 100 dolarını alıyor, gidiyor... Ama ne oluyor? Herkes birbirine borcunu ödüyor, sistemde para dolaştığı için, herkes geleceğe ümitle bakıyor."

*

Arkadaşlar halkla iç içe oldukları için örnekleri bile "Fransız Rivierası"ndan!

*

Devamını da ben yazayım...

*

Olur a, otele müşteri gelmez.

Personel kovulur.

Kasap iflas eder.

Kasaptan senedi olan ve şu meşhur

100 dolardan haberi bile olmayan,

kasabanın enayisi manav, batar...

Toptancıya haciz gelir.

Fahişe gider.

Otelcinin kızı fahişe olur.

E5’e çıkar.

*

Para yok, para!

Sana mı soracak parası olsa?

*

İşsizlik rekor, maaşlar kuş... Bırakın salak muamelesi yapmayı da, ahalinin cebine para koymanın yolunu bulun.