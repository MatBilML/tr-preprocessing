MAVİ MARMARA’YA...

VURURUZ DEDİLER.

HELE Bİ DOKUN DEDİK.

HELİKOPTERLE BASTILAR.

TAKIR TAKIR TARADILAR.

EL KOYDULAR.

SÜRÜKLEYE SÜRÜKLEYE...

HAYFA’YA GÖTÜRDÜLER.

RÖMORKÖR GÖNDERDİK.

ÇEKE ÇEKE...

HATAY’A GETİRDİK.

İSKENDERUN LİMANI’NA.
*
PİŞMAN EDECEĞİZ, ASLA ESKİSİ GİBİ OLMAYACAĞIZ, AFFETMEYECEĞİZ, ALÇAKLIKTIR, BARBARLIKTIR, HAYDUTLUKTUR, HESABINI SORACAĞIZ, YALNIZLAŞTIRACAĞIZ, CEZALANDIRACAĞIZ DEDİK.
*
EN SON MISIR’A GİTTİK. NE BİRLEŞMİŞ MİLLETLER BIRAKTIK, NE İSLAM BİRLİĞİ TEŞKİLATI, ALAYINI FIRÇALADIK. SESİNİZ NE ZAMAN ÇIKACAK, DİK DURUN DİYE KALAYLADIK. DAVOS’U HATIRLATTIK, BUNLARIN CİBİLİYETİ BÖYLEDİR, ÇOCUK ÖLDÜRMEYİ GAYET İYİ BİLİRLER, VİCDANSIZDIRLAR, BUNLAR BUDUR DEDİK. BİLESİN Kİ ŞARTLAR DEĞİŞTİ, HESABINI İYİ YAP DEDİK. �
*
O HIZLA, MISIR’DAN ANKARA’YA GEÇTİK. ABD’YMİŞ FİLAN, KRALINI TANIMAYIZ, OBAMA’YA GİRİŞTİK. MAVİ MARMARA’NIN ADLİ TIP RAPORUNU OBAMA’YA GÖSTERDİĞİMİZİ, OBAMA’NIN GÖRMEZLİKTEN GELDİĞİNİ ANLATTIK, EYYY ABD, EYYY OBAMA, GÖR BUNLARI GÖRRR DEDİK. GÖZÜMÜZ YAŞARDI. GÖĞSÜMÜZ KABARDI.
*
Ve, dün aynı dakikalarda... Mavi Marmara’yı getirdiğimiz İskenderun Limanı’ndan, Mavi Marmara’yı götürdükleri Hayfa Limanı’na, Hatay Valiliğimizin töreniyle, kurdele keserek, Mavi Marmara’dan beri ilk kez, ro-ro gemimizi uğurladık. Malum, Suriye’yle papaz olduğumuz için, kamyonlarımızı Ürdün’e götürmenin başka yolu yok. Ahaliye atıp tutarken, çaktırmadan, İsrail’den izin alıyoruz, hacılarımızı İsrail’in havasından, domateslerimizi patlıcanlarımızı İsrail’in denizinden, karasından geçiriyoruz.
ÜFÜRÜRKEN İYİCE GÖRÜN DİYE ÖYLE YAZIYORUZ, izin isterken aman görmeyin diye böyle yazıyoruz. Peki, gene römorkörle çeke çeke mi götürüyoruz... Hayır, Yunan bandıralı gemimiz kendi kendine gidiyor... Ki, römorkörümüz meşgul, aynı dakikalarda İmralı’ya yanaşıyordu!