Bi profesör’ü eksik.

*
Sonra da, pardon denildi.
Nur Serter demek istemedik.
Nur Sertaç demek istemiştik.

*
“Fahiş”e hata yani.
Sehven bi nevi.

*
Halbuki...
Aynı grubun gazetesinde, bir köşe yazarı, çocuk bakıcısı diye gelen
Türkmen kadınlarının fuhuş yaptığını iddia edince, bizzat gazetenin patronu tarafından derhal işten kovulmuştu.

*
Moğolistan nüfusunun azaldığı, altı kadına bir erkek düştüğü, çaresiz kalan Moğolistan’ın Türkiye’den 20 bin erkek istediği yolunda asparagas bi haber uydurulduğunda... RTÜK devreye girmiş, gazetelerden alıntı yaparak bu palavrayı yayınlayan atv’ye uyarı cezası vermişti.

*
Kadın, Türkmen kadın, Moğol kadın olunca, bunlar olmuştu, lamı cimi yok, elbette bunlar olmalıydı ama... Bakalım, kadın, CHP’li kadın olunca neler olacak?

*
Ki... Aynı grubun gazetesinde CHP milletvekili Şafak Pavey için “hem özürlü hem CHP’li” diyene, bi şey olmamıştı.

*
Çünkü maalesef...
Türkiye’de kadın olmak zor.
CHP’li kadın olmak daha zor.