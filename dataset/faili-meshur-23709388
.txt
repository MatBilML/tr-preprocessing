Abdullah’ı öldürdüler.
Ali’yi öldürdüler.
Beş çocuğumuz komada.
12’si gözünü kaybetti.
Sekiz binden fazla çocuğumuzu yaraladılar.
*
3500 kişi gözaltına alındı.
101 kişi tutuklandı.
Tweet atanların evi basıldı.
Doktorlara, niye doktorluk yaptın diye soruşturma açtılar.
Avukatlara niye avukatlık yaptın diye kelepçe taktılar.
Duran adam’ı yakaladılar.
Piyano’yu enselediler!
CHP milletvekilinin burnunu kırdılar.
BDP milletvekilini sırtından biber gazı fişeğiyle vurdular.
Sanatçıları kara listeye aldılar, kiminin konserine engel oldular, kiminin televizyon programını iptal ettiler, açık açık ölümle tehdit edilen sanatçı bile var.
Divan Otel’i hücreevi ilan ettiler, yalan haberlerle iftira kampanyası başlattılar.
Halk TV’ye ceza kestiler.
Ulusal Kanal’a ceza kestiler.
Çimlere bastı diye ceza yiyen var, trafikteyken korna çaldı diye ceza yiyen var.
Gürültü yaptı diye, kabahatler kanunundan tencere-tava cezası yiyen var.
Çarşı’yı neredeyse tribün halinde içeri tıkmaya çalıştılar.
Yandaş medyanın mikrofonunu yere atan milli basketbolcuyu, milli takım kadrosundan çıkardılar.
Topçu Kışlası’nı burunlarından getiren TMMOB’yi yok etmek için intikam yasası çıkardılar.
*
Palayla saldıranı salıverdiler.
Soruşturmasına da “gizlilik” kararı getirdiler.
*
Ne demişti çünkü Başbakanımız?
“İçki içen alkoliktir.”
AKP’ye oy veriyorsa...
“Alkolikler arasına girmemiş olur.”