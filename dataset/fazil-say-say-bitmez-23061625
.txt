Sinema’yı yık, dükkân yap.
Tiyatro desen, hem maaşını alacaksın, hem yönetime verip veriştireceksin, yok öyle.
Bale “belden aşağı...”
Dizi zaten, ecdadımıza uymuyor.
*
Yunus Emre sansürleniyor.
Fareler ve İnsanlar sakıncalı.
Şeker Portakalı erotik bulunuyor.
Garfield şüpheli şahıs.
Cinderella gözaltına alınıyor.
Metalci selamı veren gençler, ülkücü zannedilip içeri tıkılıyor.
Solcu müzik grubunun el koyulan bağlama’sında parmak izi aradılar.
*
Suna Kan’ın konser bileti delil oldu.
İdil Biret’in konseri tekbirle basıldı.
Hürrem türban taktı.
Spiderman namaza başladı.
*
Müjdat Gezen habire yargılanıyor.
Levent Kırca savcılığa veriliyor.
The Simpsons’taki komedi çizgi karakterler dini değerleri aşağıladı diye, rtük tarafından ceza kesildi abi.
*
“Çevirmen” mahkemeye veriliyor, bu kitabı niye “yazdın” diye hesap soruluyor!
Paul Auster “cahil adam...”
*
Başbakanımız, Türk Dil Kurultayı’nın manasına uygun olarak, Türkçemizin abideleşmiş şairi Fazıl Hüsnü Dağlarca’nın “Sanat” isimli şiirini okumak istiyorum diyor, okuyor, salon ayakta alkışlıyor... Ki, o şiir Faruk Nafiz Çamlıbel’in.
*
İlkokul öğrencilerine tavsiye edilen 100 temel eseri değiştirdiler... Heidi dua ezberleyerek huzur buluyor, Pollyanna Allah’ın bahşettiklerinin kıymetini biliyor, Pinokyo teşekkür yerine “Allah razı olsun” diyor, Üç Silahşörler’deki Aramis hidayete eriyor. La Fontaine’in tilkisi bile “Allah yolunu açık etsin” diyor.
*
Fazıl Say hapse mahkûm ediliyor.
*
İhbar ediyorum...
Hamlet itikadımıza ters.
Othello’da töre cinayeti işleniyor.
Pamuk Prenses denilen kaltak, yedi tane herifle aynı evde yaşıyor.
Rapunzel kuleye erkek alıyor.