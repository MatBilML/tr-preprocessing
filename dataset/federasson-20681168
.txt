“Beşiktaşımız yasaklandı.
Futboldaki gelişmeleri yaz.”
Geçin o halde kaleye...
Hasan Doğan turp gibiydi.
Federasyon başkanı yaptılar.
Tık diye rahmetli oldu.
Mahmut Özgener’i getirdiler.
Altay başkanıydı.
Altay küme düştü.
Mehmet Ali Aydınlar’ı getirdiler.
Fenerbahçe yöneticisiydi.
Fenerbahçe hapse girdi.
Aydınlar’ın yerine Haluk Ulusoy’la Mehmet Atalay’ın isimleri geçiyordu. Haluk Ulusoy’la Mehmet Atalay’ın bindiği asansör, beşinci kattan çakıldı, ölümden döndüler, Ulusoy’un oğlunun ayağı kırıldı. Atalay vazgeçti, çekildi. Ulusoy’da ısrar ettiler, babası vefat etti.
Yıldırım Demirören’i getirdiler.
Koltuğa otururken...
Beşiktaş başkanıydı.
Koltuğa oturunca...
Beşiktaş mahvoldu.
Yıldırım Demirören, Futbol Federasyonu’nun 41’inci başkanı...
Ki, 41 kere maşallah yani!
(Spor Bakanlığı’na Samsunlu
mebus oturunca, Samsunspor’un
şırrak diye küme düşmesine ise, bilmiyorum gari, ne demeli.)
Galiba, iyisi mi... Futbolumuzun selameti için, UEFA kriterlerini filan boşverip, şike fetvası veren cinci
hoca’ya “muska” yazdırmakta fayda var, en güzeli.