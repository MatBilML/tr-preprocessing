Yazılandan fazla haber anlatır.
*
Fenerbahçe’nin bağdat caddesindeki yürüyüşü mesela... Eğer bir spor kulübünün taraftarı 500 bin kişiyle eylem yapıyorsa, dünyanın her yerinde birinci haberdir.
*
O yüzden...
Hürriyet’te sürmanşetti.
Cumhuriyet’te dokuz sütun oldu.
Aydınlık yarım
sayfa verdi.
Posta da öyle.
Sözcü’de manşetti.
Yurt’ta, Radikal’de manşetti.
Milliyet’te, Vatan’da en tepedeydi.
Alo Fatih bile manşet yapmıştı.
*
Hayata bakışları tamamen farklı, ideolojileri taban tabana zıt gazeteler, haberin haber değeri olduğu konusunda, gazeteciliğin ortak paydasında buluşmuşlardı.
*
Sabah’ta...
Tek satır yoktu.
Yeni Şafak’ta yoktu.
Akşam’da yoktu.
*
Cemaatin yayın organı kabul edilen Zaman’da, Bugün’de bile Fenerbahçe’nin yürüyüşü manşetken... AKP’nin gazetelerinde resmen sansürlenmişti.
*
Bazen yazılmayan haber...
Yazılandan fazla haber anlatır.
*
Pazartesi günkü Türk basını...
Paralel maralel diye bağırırken, aslında Fenerbahçe’ye kimin asimetrik paralel olduğunun kanıtıdır. Mustafa Kemal’in askerleriyiz sloganına kimin tahammül edemediğinin delilidir. Toplumdaki adalet arayışına kimin öfkelendiğinin... Ali İsmail’in yüzünü görmeye, adını duymaya bile kimin gıcık olduğunun itirafıdır.