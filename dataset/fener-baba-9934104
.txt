Telli Baba.

İş isteyen nereye gider?

Bardakçı Baba.

Ev isteyen?

Zuhurat Baba.

*

Peki ya, Deniz Feneri?

Hediyeler getirdiğine göre...

Noel Baba!

*

Gördük mü Noel Baba’yı?

Gördük.

Şimdi bunu görün o zaman...

*

Bakın, yukarıda bir fotoğraf var...

Nedir o?

Deniz Feneri.

İstanbul Boğazı’nın Avrupa yakasında tam Karadeniz’le birleştiği nokta:

Rumelifeneri.

İçinde ne var biliyor musunuz?

Yatır!

*

Koskoca dünyada, içinde yatır bulunan tek deniz feneri kimde yani?

Bizde.

*

İnanmayan gitsin, kendi gözleriyle görsün, denemesi bedava... 1856’da Fransızlar inşa ederken, duvarı çökmüş... Yaşlı bir teyze demiş ki, "Orada yatır var, onun için çöküyor..." Ahali de "He valla" diye tasdik etmiş... Fransızlar bakmış ki olacak gibi değil, önce mezarı türbe haline getirmişler, sonra da etrafını örerek, bu gördüğünüz Deniz Feneri’ni yapmışlar.

*

Özetle.

Boşverin Noel Baba’yı...

Alın size, Fener Baba!

*

Bu iyiliğimi de unutmayın.

Yazın dileklerinizi bir káğıda...

İliştirin paracıklarınızı...

Ben müsait bir zamanda uğrar, alırım.