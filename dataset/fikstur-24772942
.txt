Beşiktaş-Trabzonspor.
Hangi statta oynandı?
Atatürk Olimpiyat Stadı.

*

İkinci hafta...
Beşiktaş, Kayseri’ye gitti.

*

Üçüncü hafta...
Beşiktaş-Gaziantepspor.
Hangi statta oynandı?
Atatürk Olimpiyat Stadı.

*

Dördüncü hafta...
Beşiktaş, Bursa’ya gitti.

*

Beşinci hafta...
Beşiktaş-Galatasaray.
Hangi statta oynandı?
Atatürk Olimpiyat Stadı.
Hadise çıktı.

*

Altıncı hafta...
Beşiktaş, Antalya’ya gidecek.
Yedinci hafta...
Beşiktaş, Eskişehir’e gidecek.

*

Sekizinci hafta...
Beşiktaş, Rize’yle oynayacak.
Hangi statta oynayacak?
Lütfen girin Futbol Federasyonu’nun resmi internet sitesine, bu maçı bulun, tıklayın.
Tayyip Erdoğan Stadı’nda.

*

Sezonun başından beri herkes neyi merak ediyordu... Stadı yenilenen Beşiktaş, derbi haricindeki maçlarını Recep Tayyip Erdoğan Stadı’nda oynayacak, Çarşı tribünleri acaba ne slogan atacak?

*

Merakımız giderilmiş oldu!

*

Çarşı’nın Recep Tayyip Erdoğan Stadı’nda sahneye çıkacağı ilk maçın arifesinde... Hem de, Recep Tayyip Erdoğan’ın memleketi Rize maçının arifesinde... Beşiktaş infaz edildi. Seyircisiz oynayacak.

*

Sportif tarafı filan yoktur.
Kabak gibidir.