Avize.

Sehpa.

Vazo.

Biblo.

Tablo.

Gümüş.

Porselen.

*

Nedir bunlar?

"Hayrünnisa Gül’ün Dolmabahçe Sarayı’ndan istediği eşyalar" diyenler, yanıldı...

Semra Sezer’e "hediye edilen" ve Semra Sezer’in evine götürmektense, Çankaya Köşkü’ne bıraktığı eşyalar...

1.243 parça.

*

Halı.

Koltuk.

Avize.

Sehpa.

Vazo.

Biblo.

Tablo.

Gümüş.

Porselen.

İşte bunlar, Hayrünnisa Gül’e "hediye edilmeyen" ama, Hayrünnisa Gül’ün Dolmabahçe Sarayı’ndan istediği eşyalar...

35 parça.

*

Aslına bakarsanız, Kaşıkçı Elması’nı istemediğine şükredin...

Çünkü, prensip olarak, Topkapı Sarayı’ndaki Kaşıkçı Elması ile Dolmabahçe Sarayı’ndaki ibrik arasında bir fark yok...

İkisi de müze eseri olduğuna göre, ikisi de satılamaz, dolayısıyla fiyatı yok, farkı da yok.

*

Bakın "fark" dedim, aklıma geldi.

*

46 trilyon lira nedir?

Ahmet Necdet Sezer’in 7 yıllık görev süresi boyunca harcamak yerine, tasarruf edip, Maliye Bakanlığı’na iade ettiği para.

*

30 trilyon lira nedir?

Abdullah Gül’ün, henüz 1 yılını bile doldurmadan, Çankaya Köşkü’nde tadilat için Maliye Bakanlığı’ndan aldığı para.