Gülen, Ege Bölgesi’nin bu insanlarını, sonraki yıllarda kolejlere dönüşecek olan öğrenci yurtları açmaya teşvik etti. İlk öğrenci yurdunun temeli 1972’de İzmir’de atıldı. 1976 yılında faaliyete geçen 200 öğrenci kapasiteli bu yurt, 1982 yılında Yamanlar Koleji’ne dönüşecekti. Ve, okulun ilk müdürü, sanatçı Sezen Aksu’nun babası Sami Yıldırım olacaktı.”
*
Kim diyor bunu? Faruk Mercan diyor. O kim? Cemaatin yayın organı kabul edilen Kanaltürk’ün Ankara temsilcisi... Nerede diyor bunu? 2009’da Doğan Kitap’tan yayınlanan, Hocaefendi’nin hayatını anlatan, Fethullah Gülen isimli kitapta diyor.
*
Kaldı ki, gazeteciliğe İzmir’de başlamış biri olarak, şahidim. Bozyaka’da kurulan ve şu anda Karşıyaka Örnekköy’de bulunan Yamanlar Koleji’nin kurucu müdürü, Sezen Aksu’nun babası Sami Yıldırım’dır. Yaman Dede lakabıyla tanınır.
*
Hal böyleyken...
Fethullah Gülen cemaati, Tayyip Erdoğan açısından “muhterem hocaefendi”yken...
Ne diyordu Sezen Aksu?
Yetmez ama evet diyordu.
*
Başka ne diyordu?
Tayyip Erdoğan’a bizzat telefon edip, AKP gibi düşünmeyen insanlara “iki cihanda lekeli” diyordu.
*
Aslında, tam olarak şöyle diyordu: “Annemle babamla konuştum, hep birlikte, canıgönülden destekliyoruz, elimden geleni yapmaya hazırım. Annem ve babam, bu sürecin karşısında duranları iki cihanda lekeli kabul ediyorlar, ben de öyle görüyorum.”
*
Yani...
İki cihanda lekeli diyen, babasıydı.
Kızı, babasını tasdikliyordu.
*
Gel zaman git zaman...
Cemaatle AKP’nin arası bozuldu.
Tayyip Erdoğan çıktı, haşhaşiler, teröristler, örgüt, inlerine gireceğiz filan dedi.
*
O sırada Berkin öldü.
Sezen Aksu, kişisel internet sitesine mektup yazdı, “muhakeme yetisini kaybetmiş bir kibir, iktidar ve güç zehirlenmesinden doğan vicdan tutulması Berkin’i de aldı; namuslu insanlar var bu dünyada, illa ki kazanacaklar” dedi.
*
Demem o ki...
Cemaatle AKP cankuşken, yetmez ama evet’ti, AKP’nin karşısında olanlar iki cihanda lekeliydi.
Cemaatle AKP düşmanken, Tayyip Erdoğan güç zehirlenmesi ve vicdan tutulması yaşayan, muhakeme yeteneğini kaybetmiş biriydi; Tayyip Erdoğan’ın karşısında olanlar namuslu insanlardı.
*
E hadi bakalım, cümleten...
Ağla, ağla Firuze, ağlaaaa
Anlaat bir zaman neee dayanılmaz güzellikte olduğunuuu...