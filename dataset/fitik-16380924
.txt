“Kılıçdaroğlu fıtık ameliyatı oldu.”
“Kılıçdaroğlu fıtık ameliyatı oldu.”
*
Televizyonlar adeta koro:
“Kılıçdaroğlu fıtık ameliyatı oldu.”
“Kılıçdaroğlu fıtık ameliyatı oldu.”
“Kılıçdaroğlu fıtık ameliyatı oldu.”
*
Halbuki, ilk kez fıtık ameliyatı olmadı...
Daha önce de oldu.
*
Kimse haber yaptı mı o zaman Kılıçdaroğlu’nu?
Yapmadı.
*
Fıtığın bile şöhretlisi makbul bu memlekette!
*
Bakın, merak ettim sordurdum, 10 sene önce olmuş ilk kasık fıtığı ameliyatını... Belli ki, başarısız ameliyat yapılmış, nüksetti... Eğer düzgün yapılsaydı, tekrar bıçak altına yatmayacaktı.
*
Ne iş yapıyordu 10 sene önce Kılıçdaroğlu?
Emekliydi.
*
Nasıl olmuş ameliyatı?
Dandik.
*
Şimdi nasıl oldu?
Cillop.
*
Çünkü, milletvekili artık. En kral hastanede, en baba profesörlere ameliyat oldu, gazetelerde manşet, kapılarda çelenk yığınları, geçmiş olsun telefonları, evinin önünden son dakika canlı yayınları filan...
*
Rabbim, buralarda hastane kalmamış gibi, bakanlarımıza Cleveland derken... Kılıçdaroğlu’nun Ankara’da özel hastanede ameliyat olması, elbette mütevazıdır, normaldir.
*
Ancak, demem o ki:
Fıtık olacaksan, ya milletvekili olacaksın kardeşim, ya da kalantor...
Sıradan vatandaşsan, hele bir de emekliysen, kestir babam kestir... Devletimize göre, fıtık bizatihi sensin zaten.