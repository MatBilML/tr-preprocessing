"Aslında rahat 20’dir" diyen var.

En az 3 çocuk çünkü...

Ülkenin finans merkezi.

En geçerli para, dolar.

Sinema endüstrisinin kalbi.

Kültür başkenti...

Ama, gecekondu yığını.

Mimari, karman çorman.

İki damla yağmur yağsın...

Sel basıyor.

Duvar dipleri sidik kokuyor.

Trafik felç.

Korna çalmamak ayıp adeta!

Belediye otobüsleri balık istifi.

Egzoz, hava kirliliği berbat.

Deniz kenarı halbuki.

Emlak fiyatları açısından, Tokyo ve New York’tan sonra dünyada üçüncü... Ama kira ortalaması 100 dolar... Milyonerle zilyoner kıç kıça yani... Gelir dağılımı, adaletsizlik üzerine kurulu... Hemşeriler arasında uçurum var. Zengini ultra zengin.

Ahali aç.

*

İstanbul değil burası...

Bombay.

*

Neresi bomba’ylandı?

Tac Mahal Palace...

Adı üstünde, saray.

Mobilyalar İngiliz.

Bazı aksesuvarlar altın.

1 kişi, geceliği 639 dolar.

Genelde jet sosyete; Amerikalılar, İngilizler filan kalıyor. Hintliler garson.

*

Angutlar için altını çizeyim:

Terörü yüceltmiyorum...

Aksine.

Bu kabak gibi tablo ısrarla görmezden gelindiği için terör yüceliyor asıl.