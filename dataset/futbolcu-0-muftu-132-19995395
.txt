Tek tek kontrol edin lütfen.

*

Hakan Şükür.
Futbolcu milletvekili.

*

Kanun teklifi...
Sıfır.
Sözlü soru önergesi...
Sıfır.
Yazılı soru önergesi...
Sıfır.
Araştırma önergesi...
Sıfır.
Görüşme önergesi...
Sıfır.
(Şu ana kadar üç tane
siyasi demeci var... İlki, ben bilmem, büyüklerim bilir.
Öbürü, beyefendiye sordum, beyefendi onay verdi.
Sonuncusu, mahkemeye veririm.)

*

İhsan Özkes.
Müftü milletvekili.

*

Kanun teklifi...
14 tane.
(Genel sağlık sigortası, aile sigortası, emekli maaşları, yurtdışındaki vatandaşların sosyal hakları, terör mağdurları, doğal afet mağdurları, hayvan hakları için.)

*

Sözlü soru önergesi...
29 tane.
(Somali için toplanan yardımlar ne oldu? Van depremi için kaç para toplandı? Hes’leri kimlere verdiniz? Baz istasyonlarının insan sağlığına zararları nelerdir? 2002’den bu yana intihar eden öğretmen sayısı kaç? Canına kıyan işsiz sayısı ne? Beslenme yetersizliği nedeniyle kaç çocuğumuz hayatını kaybetti? Depremde çadır alanı olması gereken yerlere neden konut yapıldı? Diyanet İşleri’nin
seyahat masrafları ne kadar?)

*

Yazılı soru önergesi...
16 tane.
(Kaç camiye haciz geldi?
Neden bazı törenler camilerde ilan ediliyor? Hac organizasyonları denetleniyor mu? Emeklilerin
maaş farkı ne olacak?)

*

Araştırma önergesi...
73 tane.
(Kadına şiddet, tutuklu gazeteciler, usulsüz telefon dinlemeleri, Alevilerin yaşadığı güçlükler, şehit ve gazi ailelerinin sorunları, çocuk işçiler, taşeron işçiler, kayıt dışı istihdam, Marmara Denizi’nin, Riva Deresi’nin, Kazdağları’nın, Tuz Gölü’nün, Çıldır Gölü’nün ve Tekirdağ sahillerinin çevre sorunları, nükleer santral, içme suyuna karışan kimyasal atıklar, orman yangınları, zihinsel engelli çocuklarımızın eğitimi, ataması yapılmayan öğretmenler, okullardaki tarikat örgütlenmesi, üniversite öğrencilerinin barınma sorunu, madde bağımlılığı, deprem önlemleri, emeklilerin, doktorların, taksicilerin, çiftçilerin, balıkçıların, muhtarların, arıcılık sektörü ve mermercilik sektörünün sorunları, belediyelerin harcamaları, faili meçhul cinayetler, işkence suçları, polisin kullandığı gaz bombalarının insan sağlığına etkileri, kayıt dışı içki üretimi, kırmızı et ithalatı, şeker fabrikalarının özelleştirilmesi, İstanbul’un trafik keşmekeşi, hipermarketlerin küçük esnafa zararı, futbol kulüplerinin ekonomik sorunları.)

*

Futbolcu vekil: 0
Müftü vekil: 132

*

Neymiş demek ki...
“Ben sporcunun zeki,
çevik ve dindarını severim” demekle olmuyormuş.