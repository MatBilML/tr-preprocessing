“Kemal Kılıçdaroğlu, maden ocağında meydana gelen patlama nedeniyle yarın sabah Zonguldak’a gidecek.”

*

Haberin altına iniyoruz...
Okur yorumları şöyle:
“Yolun açık olsun.”
“Adam gibi adam.”
“Bravo.”
“Çok şükür Türkiye’me.”
“Tertemiz bir insan.”
“Süper adam, süper.”
“Güler yüzlü, doğasında var.”
“Aradığımız vizyon işte bu.”
“Gurur duydum.”
“Yiğidim.”
“Hayırlı olsun.”
“Başarılar diliyorum.”
“İktidara yürüyoruz.”
“Desteklemeyen ölsün.”
“Sinerji işte bu.”
“Helal olsun.”
“Dürüst insan.”
“Allah’ını seveyim.”
“Harikasınız :)”
“Kıskananlar çatlasın.”
 *

30 gariban mezarda...
Adam taziyeye gidiyor.
Kimi şükrediyor, kimi alkışlıyor.

*

Çünkü...
Nereye gittiğinin, ne diyeceğinin falan hiçbir önemi yok artık.
Zaten vazgeçti sonra, gitmedi.

*

Adım gibi eminim ki, “Kılıçdaroğlu Zonguldak’a gitmiyor” diye haber yapılsa, altına aynı yorumlar gelir, “adam gibi adam, bravo, vizyon işte bu, harikasınız” filan.

*

Yani?

*

Üzüm üzüme baka baka kararır.

*

Kimi Gandi’ye benzetiyor, kimi Ecevit’e ama, yanılıyorlar, adını biz koyalım...

Kemal Kılıçdaroğlu, CHP’li seçmenin Tayyip Erdoğan’ıdır.