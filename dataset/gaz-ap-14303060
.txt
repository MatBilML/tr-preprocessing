*

Bildiğin dolmalık biber.

Sivribiber.

Kırmızıbiber filan.

*

Wilbur Scoville diye Amerikalı bi arkadaş var, rahmetli oldu, farmakolog... Hangi biberin, ne kadar “acı” olduğunu gösteren bir ölçüm sistemi geliştirmişti.

*

Sıfır Scoville...

Dolmalık biber.

100 Scoville...

Hafif acı sivribiber.

500 Scoville...

Acı kırmızıbiber.

2.500 Scoville...

Tabasco.

*

Diline dokundurdun mu kabartan Meksika biberi var, Serrano deniyor...

10 bin Scoville.

*

Brezilya ve Jamaika’da yetişen Malagueta biberi var, bırak diline dokundurmayı, eline aldığında parmakların iki gün yanıyor birader... 50 bin Scoville.

*

Dünyanın en acı biberi, Sri Lanka’da yetişen, Naga Jolokia... Yenmiyor. Çünkü, yanlışlıkla yersen öldürüyor. 800 bin Scoville... Zaten o nedenle halk arasındaki adı, “kobra” biberi.

*

Şimdi sıkı durun...

Polisin Tekel işçilerine sıktığı biber gazı, kaç Scoville biliyor musunuz?

*

5 milyon Scoville!

*

Hem de gözüne!

*

Seyreltip, acıyı acıyla hafifletebilmek için gözüne limon sıkıyorsun... Düşün.

*

Üstelik... Bu 5 milyon Scoville’lik biber, o sıkılan gazın sadece 10’da 1’i... O gazın geriye kalan 10’da 9’u, laboratuvar ortamında “kimyasal silahlar”dan elde edilen ve “içeriği gizlenen” bir karışım.

*

Gaz’eteler utanmadan küçültüyor, göz yaşartıcı diye yazıyor... Gaz’aptır.