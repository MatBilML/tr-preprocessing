*

Sıkmayın canınızı...

Delinmez.

"Gemicik"tir onlar.

*

4 tane zırhlıcık.

En küçüğü 147 metrecik.

Füzecik taşıyorlar.

Torpidocukları var.

*

Bence Rusya’ya böyle denmeli:

"Gemi dediklerine bakma sen...

Alt tarafı savaş gemiciği."

*

Türk halkı yemişti...

Putin de yer.

*

Kafama takılan sadece şu...

Amerikan, Alman, İspanyol ve Polonya gemicikleri Karadeniz’e açıldıktan sonra, hálá, "Montrö delindi mi" diye tartışılması, geri zekálılık değil midir? İstanbul Boğazı boğazdır da, Çanakkale Boğazı huni midir? Adamlar Çanakkale Boğazı’nı geçerken, akılcığımız nerededir? Bu gemiciklerin Karadeniz’e açılması rahatsızlık vericidir de, bu gemiciklerin fink attığı Marmara Denizi, Amerikan karasuları mıdır? Bu gemicikler, NATO kapsamında Gürcistan’a sağlık malzemesi götürüyorsa eğer, biz NATO kapsamında değil miyiz? Karadeniz’e, Akdeniz’e, Ege’ye ve hatta Atlas Okyanusu’na kıyısı olmayan Allah’ın Alman’ı taaa Baltık Denizi’nden gemicik getirene kadar, bizim gemimiz mi yok? Yoksa, yara bandımız mı bitti?

*

"Goben ve Breslau da gemicikti"

desem, "onlar ne?" diyecekler...

*

İyisi mi, boşverin...

Bakın dalganıza.

Bak ne geçiyor?

Uçak gemiciği.