Hâşâ...
Ama, Allah’ın ilk emri ne?
Oku!

*

Okumak lazım.

*

Birinci vazifen “bağımsızlığı korumak” diyor. Çünkü, varlığın “bağımsızlığına bağlı” diyor. Manevi “hazine”ndir, “güven kaynağı”ndır diyor. İlerki yıllarda, seni bu hazineden yoksun bırakmak isteyecek “kötü”ler olacak... Bu kötüler, dışarda da olacak, “içerde” de olacak diyor. Geleceğine kıymak isteyen bu tipler “eşi benzeri görülmemiş galibiyetlerin” temsilcisi olabilir... Sakın ola şartlar elverişsiz
filan diye düşünme, elini taşın altına koymaktan çekinme, savun diyor.

*

Cebren ve hile’yle, yani, “zorla” ve “kandırarak” vatanın bütün kalelerini zaptedebilirler, bütün tersanelerine girebilirler diyor. “Ordu”su dağıtılabilir diyor. Yurdun her köşesi “işgal” edilebilir diyor. Bunlardan daha acı ve daha korkunç... Memleketi idare edenler, aymaz ve sapkın olabilir, hatta “ihanet” edebilirler. Genç arkadaşım... Bunlar, kişisel çıkarlarını, memleketin orasına burasına yerleşen dış güçlerin siyasi amaçlarıyla birleştirebilir diyor.

*

(Öngörüye bak.)

*

Ulus, yoksulluktan bitkin düşebilir, tepkisiz kalabilir, “sen uyanık ol” diyor. “Korkma” demeye getiriyor...
“Korkma” diye başlayan dünyadaki tek milli marşı hatırlatırcasına.

*

E okuyunca...

*

Kaldırılsın kardeşim!
Durduğu kabahat.