Ne diyorlar?
Ankara statta kutlasın.
Öbür şehirler okulda kutlasın.
Niye?
Hava soğuk oluyor diye.
*
Meteoroloji Genel Müdürlüğü’nün resmi internet sitesine girin, veri değerlendirme bölümünü tıklayın, son 35 senenin istatistiklerini okuyun, mayıs ayının “skor” ortalamaları şöyle...
*
Ankara 16 derece
Adana 22 derece
Antalya 21 derece
Bursa 18 derece
Diyarbakır 19
Edirne 18 derece
Gaziantep 19 derece
Hatay 21 derece
Iğdır 18 derece
İstanbul 17 derece
İzmir 21 derece
Malatya 18 derece
Mardin 20 derece
Mersin 22 derece
Siirt 20 derece
Şanlıurfa 22 derece
Şırnak 17 derece
Samsun’un...
19 Mayıs ortalaması
17 derece.
36 dereceyi gördüğü seneler var.
*
Mevzu soğuksa...
En soğuğu Ankara.
*
Meteoroloji Genel Müdürlüğü’nün tahminler bölümünde enteresan bir çalışması daha var, “stadyum”ların hava raporunu veriyor. Mesela bugün... Ankara 19 Mayıs Stadı, sıfır derece’yken, Samsun 19 Mayıs Stadı, altı derece!
*
E bu durumda...
Hangi “hava” raporuna dayanarak, soğuk olur diye öbür şehirleri okulda tutuyorsun da,
Ankaralı çocukları stada gönderiyorsun? Eskimo mudur Ankaralı çocuklar?