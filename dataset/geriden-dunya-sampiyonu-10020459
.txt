Başbakan Erdoğan:

"Türkiye’yi kimse geri götüremez!"

Meclis Başkanı Toptan:

"Türkiye’yi kimse geri götüremez!"

Ekonomi Bakanı Şimşek:

"Türkiye’yi kimse geri götüremez!"

*

Haber şöyle:

"Türk sporcu Ömer Aslan, İtalya’da düzenlenen Dünya Geri Geri Koşma Şampiyonası’nda dünya rekoru kırarak, altın madalya kazandı."

*

Belki gözünüzden kaçmıştır...

Çinlilerin uzayda yürüyüş yaptığı güne denk geldi, bu büyük başarımız.

*

Ülkemiz fevkalade ileri gittiği için, üniversite mezunu olduğu halde iş bulamayıp, pastanede part-time garsonluk yapan şampiyonumuz Ömer Aslan, "Türkiye’de maalesef geri geri koşulacağını kabullenmeyen bir zihniyet var... Sponsor arıyorum, ’herkes ileri koşarken, biz geri geri koşana mı destek olacağız’ diyorlar, üzülüyorum bu duruma" dedi.

*

Gel de kahrolma...

"Geriden" iyi bir nesil geliyor diyoruz, hükümeti bi türlü inandıramıyoruz!