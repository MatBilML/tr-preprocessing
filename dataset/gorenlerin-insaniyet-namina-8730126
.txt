*

2003...

Başbakan, başbakan oldu.

4 yılda...

73 ülkeye, 163 defa gitti.

Ortalama 3’er gün desek...

489 gün eder.

1 yıl 4.5 ay.

*

2007...

Başbakan, gene başbakan oldu.

8 ayda...

15 ülkeye gitti.

47 gün yoktu.

1.5 ay eder.

*

Sorunlar yumağı memleketi bırakıp, memleketimizle ne alakası varsa, Moğolistan’dan Etiyopya’ya, Maldiv Adaları’ndan Sri Lanka’ya kadar giderken, hepsi topu 4.5 yıllık iktidarın 1.5 yılı ortadan kaybolduğunda, bir kez olsun "gene nereye kayboldu" diye soran oldu mu medyamızda? Olmadı.

*

Aynı dakikalarda...

Yüksek Seçim Kurulu Başkanı, "Son seçimde oy kullanmış görünen 5 milyon seçmenin kayıp olduğunu, aradıklarını, ancak henüz bulamadıklarını" açıkladı.

*

5 milyon kişi buhar...

Medya, Başbakan’ı arıyor!

"Nereye kayboldu?"

*

Acar gazeteci bunlar, acar...

Başbakan’ı bulsunlar hayırlısıyla, geriye kalan 4 milyon 999 bin 999 kişi, kolay.