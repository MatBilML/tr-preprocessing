İngiliz Nevzat.

Çarli Çağlayan.

Buldozer Fevzi.

Fuji Mehmet.

Bombacı Halil.

Kene Ali İhsan.

Başlarında, Adnan Süvari.

*

Göztepeli’yim.

Evet, amatöre düşen Göztepe.

Üzülürüm ama, gocunmam.

Varsın amatörde olsun...

Bir evlat, ekonomik sıkıntı çekiyor diye babasını sevmekten vazgeçer mi?

Onun gibi.

Beşikten mezara bir aşktır bu.

İnsan gün gelir, eşini boşar...

Takımını boşayamaz.

Defalarca karakolluk oldum.

Coplandım tribünlerinde.

Parmağım kırıldı.

Bu yaşıma geldim...

Utandığımı söyleyebilirim.

Uslandığımı söyleyemem.

Alayına isyan...

Göz Göz Göztepe!

*

Ve öğreniyoruz ki, İzmir’e "gávur" diyenler, belediye seçimlerinde İzmir’i kazanmak için "kramponlu takıyye" yapıp, Şanlı Göztepe’yi katakulliyle Süper Lig’e çıkaracakmış...

*

Çok açık söylüyorum:

İstersen Premier Lig’e çıkar...

Havanı alırsın!

Vücudumuza sahip olabilirsin.

Ruhumuza asla.