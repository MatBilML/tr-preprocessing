Biyolog Diyanet İşleri Başkanı.

Veteriner MİT Müsteşarı.

Olabilir mi?

Tornacı Tiyatro Genel Müdürü?

İstediğin kadar kaz...

Arkeolog Sermaye Piyasası Kurulu Başkanı görülmüş müdür dünya tarihinde?

*

Üç işi, canı çeken herkes yapabilir.

Siyasetçilik.

Müteahhitlik.

Gazetecilik.

*

"Gazeteci olunmaz, gazeteci doğulur" palavrası da, buradan çıkmıştır zaten. Hiçbir bilimsel kritere dayanmadığı için, "ana rahmi"ne dayandırılır...

O nedenle, tarikatçılar basın kartı taşıyor, binalarımız çöküyor, adını bile bilmediğiniz adamlar Meclis’te oturuyor.

*

Şu an yaşanan kaos, budur...

*

YSK Başkanı, hukukçu.

Danıştay Başkanı, hukukçu.

Yargıtay Başkanı, hukukçu.

Anayasa Mahkemesi Başkanı?

İktisatçı.

*

Hiç boşuna kafa yormayın... "Yargı"mızın aniden allak bullak olup, medyamıza, inşaatlarımıza ve siyasetimize benzeme sebebini başka yerde aramayın.

*

"Anayasa’yı bi kere delmekle bi şey olmaz" diyen Turgut Özal’ın taaa 1990’da yaptığı tercihin sonucudur bu...

Bugün AKP’nin yaptığı tercihlerin, taaa 2023’te yaratacağı sonuçları da, varın siz hesap edin artık.