*
Yani?
*
HEP’in Anayasa’ya aykırı olduğu için kapatılması üzerine açılan ÖZDEP’in Anayasa’ya aykırı olduğu için kapatılması üzerine açılan DEP’in Anayasa’ya aykırı olduğu için kapatılması üzerine açılan HADEP’in Anayasa’ya aykırı olduğu için kapatılması üzerine açılan DEHAP’ın Anayasa’ya aykırı olduğu için kapatılma davası açılması üzerine feshedilip açılan DTP’nin Anayasa’ya aykırı olduğu için kapatılması üzerine açılan BDP ile... MNP’nin Anayasa’ya aykırı olduğu için kapatılması üzerine açılan MSP’nin darbede kapatılması üzerine açılan RP’nin Anayasa’ya aykırı olduğu için kapatılması üzerine açılan FP’nin Anayasa’ya aykırı olduğu için kapatılması üzerine açılan SP’ye geçmek yerine, FP’nin Anayasa’ya aykırı olduğu için kapatılma davası açılması üzerine ayrılan ve Anayasaya aykırı olduğu için kapatılma davası açılan AKP, uzlaştı.
*
Hangi hususta?
Anayasa’nın değiştirilmesi hususunda.
*
Aynı gün...
*
Anayasa’ya aykırı olduğu için kapatılan RP’deyken, RP’nin Anayasa’ya aykırı olduğu için kapatılması üzerine açılan FP’ye geçip, genel başkan olamayınca, Anayasa’ya aykırı olduğu için kapatılan FP’nin yerine açılan SP’ye geçmek yerine, Anayasa’ya aykırı olduğu için kapatılma davası açılan AKP’yi açan Cumhurbaşkanımız, New York’ta buluştuğu Amerikalılara dedi ki...
*
“Aranızda Türkiye’yi hiç görmeyenler vardır. Minimum risk ve maksimum kazancın buluştuğu ülkedir Türkiye... Böyle ülkeyi dünyada zor bulursunuz!”