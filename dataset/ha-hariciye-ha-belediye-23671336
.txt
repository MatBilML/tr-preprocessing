*
Afrika açılımı yapan Türkiye, ilk etapta Somali’ye 3 adet çöp kamyonu gönderdi. Türk İşbirliği ve Koordinasyon Ajansı Başkanlığı tarafından götürülen çöp kamyonları, Mogadişu’da temizliğe başladı. Bilahare, Liberya’ya ve Sierra Leone’ye vidanjör, Mali’ye çöp kamyonu gönderildi.
*
Balkanlar açılımı yapan Türkiye, Bosna’ya 3 adet çöp kamyonu gönderdi. Hibe çöp kamyonları Bosna’nın ilk türbanlı belediye başkanı Amra Babic’e bizzat Başbakan Erdoğan tarafından teslim edildi. Başbakan Erdoğan, çöp kamyonunun direksiyonuna oturarak deneme sürüşü yaptı.
*
Gazze’de farklı bi diplomasi yürütüldü, çöp kamyonu yerine, yol süpürme aracı gönderildi.
*
Yasemin Devrimi’ne destek veren Türkiye, Tunus’a 32 adet çöp kamyonu gönderdi.
*
En son geçen ay...
Arap Baharı’na destek veren Türkiye, Mısır’a 150 adet çöp kamyonu gönderdi. Başbakan Erdoğan’ın Mursi’ye söz verdiği çöp kamyonları, Şehircilik Bakanımız Erdoğan Bayraktar ve Kalkınma Bakanımız Cevdet Yılmaz tarafından teslim edildi. Kahire’deki törende konuşma yapan Şehircilik Bakanımız “bu modern çöp kamyonları Türkiye’yle Mısır’ın kardeşliğini iyice pekiştirecektir” dedi.
*
CIA’in Mossad’ın SVR’nin El Muhaberat’ın cirit attığı coğrafyaya İETT’yle dalarsan...
Anca bu tabii.
*
Stratejik derinlik.
Dip köşe temizlik.