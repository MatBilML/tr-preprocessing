*
Camiye tesettüre hakaret ettiler. CHP adayı Allah’ın ayetine sinir bozucu diyor. Allah-u Teala’ya dil uzattı. Diyor ki, statükocuların Allah’ı Ankara’dadır. Hâşâ diyorum, Sübhanallah diyorum. Allah mekândan ve zamandan münezzihtir diyorum. Rabbimin mağfiretine sığınıyorum. Yaratan’a saygısızlıktır, benzetmesini bile yapamazsın. Müslümanlardan özür dilesin. Sizi bir aile efradı yaratmış Yaratan. Hamd olsun.
*
Amasya mitingi...
*
İtikadımıza ters konuşuyor. Hata yapmaktan Allah’a sığınırım. Ne diyor biliyor musunuz, statükonun Allah’ı Ankara’da oturuyor diyor. Teşbihi bile mümkün değil. Kendisi Alevidir. Benim sevdiğim kadar Hacı Bektaş-ı Veli’yi sevemez, istismarını yapar. Bir zamanlar dedim ki, Alevilik Hazreti Ali’yi Kerremallahu Veche sevmekse, ben Alevilerden daha çok Aleviyim. Allah’a şirk anlamına gelen, Yaratan’ı böyle edepsizce ağzına alana susmam. Bizim erkanımız, ahlakı Muhammedi ve edebi Ali’dir. Bu ülkede ezan CHP sayesinde okunuyor diyor. Ezanı, Tanrı Uludur diye okutan bunlar yaaa... CHP’li belediye camiye hakaret içeren sergiye ev sahipliği yapıyor. Milletvekili adayı, güya bilimkadını, Allah’ın ayetine sinir bozucu diyor. Behey kadın, biraz izan sahibiysen, vasiyetnameni yaz, de ki, böyle böyle, utanç vericidir, ben böyle bir tabutla kalkmak istemiyorum de, dürüstsen bunu yap. Allah ıslah etsin. Güzel bir söz var, et tekrar-u ahsen velev kane yüz seksen, güzeli tekrarda 180
kere bile olsa fayda vardır. Şöyle
ellerinizi göreyim, maşallah, maşallah.
*
Osmaniye mitingi...
*
Bu canı veren Allah. Bu canın sahibi Allah. Demir ağlarla öreceğiz inşallah. Ayaklarımız yere basıyor evelallah. Dualarınızın himmetiyle güçlüyüz.
Allah yar ve yardımcımız olsun. Bu millet Cumhuriyet’ten eskiyiz diyenleri niye iktidara getirmiyor, neden, çünkü benim milletim, hani güzel söz vardır ya, Müslüman bir sokulduğu delikten
bir daha sokulmaz... İnşallah daha iyi olacak. Elhamdülillah.
*
Bırak demokrasiyi...
Vatikan’daki papa seçimlerinde bile “kutsal” bu kadar kürsüye taşınmaz.
*
Bi de şu var...
*
Halk arasında yaygın şekilde kullanılan “statükonun Allah’ı” gibi ifadelerin, elbette siyasiler tarafından miting meydanlarında kullanılması yanlıştır. Ancak, vazgeçtik siyasetten... “Bu statta Galatasaray’ın bir Allah kuruşu yok” lafını kim söyledi? Alex de Souza mı?