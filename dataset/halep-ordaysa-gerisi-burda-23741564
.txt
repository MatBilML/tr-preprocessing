*
Halbuki dört sene evvel... Sayın başbakanımız sırf bu fahri doktorayı alabilmek için özel uçakla günübirlik Halep’e gitmişti. Halep Üniversitesi’ne girerken, Suriye seninle gurur duyuyor sloganlarıyla karşılanmıştı. Fahri doktora takdim töreninden önce sayın başbakanımızın hayatından kesitler gösteren slayt gösterisi seyrettirilmişti. Bu slayt gösterisinde, sayın başbakanımızın Gazzeli çocuğun yanağını okşarken, Davos’ta Şimon Peres’i fırçalarken falan çekilmiş fotoğrafları vardı. Ayakta alkışlanmıştı, gözleri buğulananlar olmuştu. Törende konuşma yapan sayın başbakanımız, Suriye sınırındaki mayınların temizlenmesi için kanun çıkardıklarını hatırlatarak, “İsrail’e peşkeş çekmekle suçladılar bizi... Ne yazık ki bizim muhalefetimiz bizi tanımıyor. Ama Suriyeli kardeşlerimiz bizi çok iyi tanıyor” demişti. Gene ayakta alkışlanmıştı. Bilahare, fahri doktora cüppesini giyerek, poz vermişti. Halep Üniversitesi’nin 50 senelik tarihinde hiç kimseye fahri doktora verilmediğini, Tayyip Erdoğan’ın ilk olduğunu belirten Halep Üniversitesi Rektörü ise, “başka aday yoktu, çünkü, bütün dünyada Tayyip Erdoğan’dan başka bizim kriterlerimize uyan kimse bulunmuyordu” demişti.
*
Nabza göre şerbet veren Halep Üniversitesi’nin bu yalaka rektörünün adı neydi biliyor musunuz?
Profesör Nizar Akil!
*
“Akil”in yapacağı iş...
Anca bu kadar olur kardeşim.