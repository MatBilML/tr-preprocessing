Ama, bizim başbakanımız efendimiz diyor ki, hesabı sandıkta veririz, kararı milli irade verecek.

*

Kendi payıma...
Bu teklifi kabul ediyorum.

*

Binali Yıldırım mesela.
Hodri meydan.
Kazansın İzmir’i, aklansın.

*

Eğer benim hemşerilerim, Binali efendiyi başkan seçerse, unutalım bacanağı, unutalım minibüslerle taşınan 100 milyon dolarları, unutalım bu milletin a..ına koyacağız diyen müteahhidi, razıyım. Ama, yok eğer kazanamazsa, binsinler o minibüse topluca, doooğru yargılanmaya gitsinler.

*

Zafer Çağlayan.
Mersin milletvekili.
Madem ki, yerel seçim halk mahkemesi olarak kullanılacak, madem ki, referandum gibi olacak, yüzde 51’i bulman şart... AKP Mersin’de muhalefetten fazla
oy alsın, unutalım papelleri, unutalım 700 bin liralık saati, atlasınlar Ebru Gündeş’in kocasının uçağına, ister umreye gitsinler, ister Vatikan’a.

*

Erdoğan Bayraktar.
Kazansın Trabzon’u, yırtsın.

*

Muammer Güler.
Alabiliyorsa alsın Mardin’i, kurtarsın paçayı... Yok sayalım yatak odasındaki kasaları, görmemiş olalım para sayma makinesini, razıyım. Ama, Mardin’de muhalefetten fazla oy alamazsa, yargılansın.

*

Egemen Bağış.
İstanbul Kadıköy bölgesinin milletvekili... AKP Kadıköy’ü kazansın, bırak aklanmayı, Bağdat Caddesi’ne heykeli dikilsin Egemen Bağış’ın, razıyım.

*

Bekir Bozdağ.
Kendisi Yozgat milletvekili ama, fezleke muhatapları İzmir ve Adana... Bu iki şehrin toplamında yüzde 51’i bulsun AKP, fezlekeleri kâğıttan uçak yapıp pencereden fırlatsınlar, kâğıttan gemicik yapıp leğende yüzdürsünler.

*

Ve, başbakan.
Malum, Urla’daki villa mevzuları yargı konusu... Urla üzerine hayatımı koyarım. Yüzde 51’den vazgeçtim, AKP Urla’yı kazansın, başbakan pırıl pırıl olsun, razıyım. Hatta, biz İzmirliler aramızda para toplayıp bir villa da biz alalım başbakana, helali hoş olsun. Ama, yok eğer kazanamazsa, dooooğru...