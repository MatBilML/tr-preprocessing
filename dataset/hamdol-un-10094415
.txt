Kızıl Meydan.

SSCB yıkıldı, yıkılacak...

Gorbaçov tribünde.

Kızıl Ordu ne kadar mahvedici bir güç olduğunu göstermek için, olanca haşmetiyle resmi geçit yapıyor, en önde 2’şer metre boyundaki seçkin askerlerin taburu, rap rap yürüyor. Hemen arkasından, namlularını havaya dikmiş halde, tanklar geliyor. Ve, onların arkasından teknoloji harikası nükleer füzeler... O da ne! Füzelerin arkasından elinde pipo, ince gözlüklü, entel dantel tipler yürüyor... Komutanlar falan telaşlanıyor tabii, "Eyvah" diyorlar, alakasız adamlar resmi geçide sızmış... Gorbaçov, eliyle işaret ederek, "Sakin olun" diyor, "resmi geçide ben soktum onları, telaşlanmayın, onlar bizim ekonomistlerimiz... Yaratabilecekleri hasarı tahmin bile edemezsiniz!"

*

Amerikalılar bayılırdı bu fıkraya...

Bilmiyorum, hálá gülüyorlar mıdır!

*

Çünkü özünde, kapitalizm-Marksizm meselesi değildir bu... "Dün" ballandıra ballandıra yaptıkları tahminlerinin, "bugün" niye gerçekleşmediğini, "yarın" ben söylemiştim diye anlatan insanlardır ekonomistler.

*

Hatırlayın...

"Şahane, harika" diyorlardı.

Şimdi ne diyorlar?

"Bu iş, reel ekonomiyi vurur."

*

Yapma yav!

Niye vuruyor reel’i?

"Sanal" mıydı yoksa anlattıkları?

*

Neyse, hadi bakalım... Herkes kömürünün yarısını komşusuna versin; avanta yemek için iftar vaktine de şunun şurasında 11 ay kaldı, sıkın dişinizi.