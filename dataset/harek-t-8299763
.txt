Amediye’yi aldık.

İzmir’i verdik.

*

Çünkü...

Bizim evlatlarımız, kahpe pusuların gölgesinde Irak’a girerken, Irak’taki "koalisyon güçleri" bize girdi!

*

Tekel’i aldı...

British American.

*

Hakurk’u aldık, Samsun’u verdik.

(19 Mayıs’tır.)

Amediye’yi aldık, İzmir’i verdik.

(9 Eylül’dür.)

*

Samsun’u vermekle kalmadık...

Bafra’yı da verdik.

Maltepe’yi de...

Birinci gitti.

İkinci gitti.

Üçüncü gitti.

Tekel 2000, Tekel 2001...

2023’e kadar verdik.

Cumhuriyet’in 100’üncü yılı yani...

Sattık.

*

Zap’ı aldık, Gelincik gitti.

Avaşin’i aldık, Bahar gitti.

İçenler bilir...

Doğu gitti, Doğu!

Sipahi, Amerikalı oldu.

Meltem, İngiliz İngiliz esecek artık.

*

Barbaros’u aldılar.

Piri Reis’i aldılar.

Sen "kara harekátı" yaptığını sanıyorsun ama... Adam sana "deniz harekátı" yaptı, haberin yok!

*

Sadece "markalar" mı?

Hayır...

Pazarımızın yüzde 32’sine girdiler, tütün tarlalarımıza girdiler, fabrikalarımıza girdiler.

*

PKK’ya tokat attık.

Tokat fabrikası gitti.

Bitlis’te tek fabrikamız vardı...

O da gitti.

*

Amerikan ve İngiliz büyükelçilerinin, "Irak’ta fazla kalmayın, canımızı sıkmayın" dediği dakikalarda... British American’ın CEO’su, "Türkiye’de kalmaya, yerleşmeye geldik" dedi.