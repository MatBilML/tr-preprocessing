Kimi balık yemenin zihni açtığını iddia ediyor, kimi karbonhidrat yiyenlerin AKP’ye oy verdiğini öne sürüyor.

*

Şekilci zihniyetin zavallılığıdır bu.

*

Haritaya şeklen baktığın için...

Iğdır’ı DTP kazandı diye panik yaparken; Iğdır’dan kat be kat fazla Kürt vatandaşımızın yaşadığı İzmir’de CHP’nin neden rekor kırdığını kavrayamazsın.

*

Veya...

AKP’nin kazandığı Kayseri’de MHP’ye oy verenlerin sayısının, MHP’nin kazandığı Uşak’ta MHP’ye oy verenlerin sayısının 3 katı olduğunu göremezsin!

*

Ya da...

Birinci çıkan parti alt tarafı 200 tane fazla oy aldı diye, diğerlerinin toplamına bakmadan, o şehrin komple AKP’li olduğunu filan sanırsın.

*

Demem o ki...

Zarfa değil, mazrufa bakacaksın.

*

Yani?

*

22 Temmuz 2007’de...

81 şehrimizin 41’inde açık ara fark

yapmış; yüzde 50’den fazla oy almıştı.

29 Mart 2009’da?

81 şehrimizin sadece 13’ünde

yüzde 50’den fazla oy alabildi.

*

AKP’yi "çoğunluk"la istemeyen

şehirlerin sayısı, 40’tan 68’e çıktı.

*

AKP artık, "azınlığın iktidarı"dır!

*

Hatırlarsınız, kasım kasım kasılarak soruyordu Başbakan, "azınlığın çoğunluğa tahakküm ettiği bir demokrasi duydunuz mu?" diye...

*

AKP AKP duy sesimizi...

Bu gelen çoğunluğun ayak sesleri!