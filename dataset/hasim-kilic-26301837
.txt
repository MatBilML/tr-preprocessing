Yere göğe sığdıramazlardı.
*
Dün okuduk...
Sabah “yargıya siyaset soktu” demiş.
Star “kaba ve sığ” manşeti atmış.
Akşam “Kenan Evren”e benzetmiş.
Güneş “mehdiliğe soyundu” demiş.
Takvim lafı hiç dolandırmamış...
Direkt “paralel” demiş.
Yeni Şafak “muhalefet lideri” demiş.
Akit hangi başlığı uygun bulmuş?
“O artık tarihin çöplüğünde!”
*
E müstahak.
*
Çünkü, bu memlekette hukuk dersi verecek son kişidir Haşim Kılıç... Bu memlekette hukuk guguk olduysa, bu memleketi anayasaya aykırı parti, anayasaya aykırı kadrolar yönetiyorsa, baş sorumlularından biri, Haşim Kılıç’tır.
*
Tayyip Erdoğan’ın kötü adam olması, Haşim Kılıç’ı iyi adam yapmaz.
*
Daha düne kadar aynı tespihin taneleri değiller miydi? İnsanlar sahte sidilerle, yalancı tanıklarla hapse tıkılırken, hukuk cinayetleri yaşanırken, ölümler, intiharlar olurken, gıkını çıkarmadan oturmuyor muydu koltuğunda Haşim Kılıç? Şimdi mi geldi aklına vicdan?
*
Bu memlekette senelerdir insanlara eziyet çektiriliyorsa, adım adım diktatörlüğe gidiliyorsa... Haşim Kılıç gibiler “zamanında” sesini çıkarmadığı için gidiliyor.
*
Sizi bilmem... 12 senedir susan Haşim Kılıç’ın, emekliliğine üç gün kala zeytinyağı gibi üste çıkmaya çalışmasına, Haşim Kılıç gibilerin sorumluluğunun unutulmasına, benim gönlüm ve mantığım razı olmuyor.
*
Ve, 12 senedir adaletsizliklere göz yuman Haşim Kılıç, şu anda bir nevi “ilahi adalet”le karşı karşıya... 12 senedir kendisini alkışlayanlar tarafından linç ediliyor.
*
Sokağa çıkamaz hale getirmezlerse, hatırım kalır!