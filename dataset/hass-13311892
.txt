Koşar depoyu fullerim ben.

*

Çünkü bilirim ki, kafada oturanlar değişir ama, kafa değişmez bu ülkede; bi şey söylerler, sonra tam tersini yaparlar.

*

“AB’ye giriyoruz” derlerse mesela, bil ki, Arap Birliği’ne giriyorsun... Veya, “Tünelin ucu göründü” derlerse, gerisingeri kaçmaya başla, ki, o ışık üzerine gelen trenin farıdır aslında.

*

Bak, açılım dediler.

Şak, parti kapandı.

*

Belediye otobüsüne binmek için bekleyen siyahlarla beyazlar durakta itiş kakış tartışıyormuş...

Kimi diyormuş ki:
“Biz önde oturacağız!”

Kimi diyormuş ki:
“Niye biz arkada oturuyoruz?”

Şoför, Temel...
“Bi dakka” diye bağırmış...

“Kardeşim, ya siyahla beyaz olmasaydık, ya hepimiz yeşil olsaydık, ne olacaktı? Hepimiz aynı otobüste, aynı yere gidiyoruz işte, bırakın bu saçmalıkları” demiş.

Yolcular pek duygulanmış.

Birbirlerine sarılmışlar.

Alkışlamışlar Temel’i.

Temel bakmış ki, durakta barış ve huzur sağlandı, “Hadi bakalım” demiş, “efendi gibi sırayla binin şimdi otobüse, açık yeşiller ön koltuklara, koyu yeşiller arkaya!”

*

Hass’ılıkelam...

*

Jetonu anca düştü.
Osman’ın küfretmesi ondan.