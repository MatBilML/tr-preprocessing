İçişleri Bakanımız açıkladı...
“Hava Kuvvetleri vurdu.”
*
Bunlarda her hava’dis böyle.
*
Dolar gevşeyince...
Hükümetimiz sayesinde.
Dolar roketleyince...
Yunanistan yüzünden.
Bi kuruş ucuzlayınca...
Hükümetimiz sayesinde.
Dünyanın en pahalı benzini...
İran yüzünden.
Boru döşenirken...
Hükümetimiz sayesinde.
Doğalgaz’ık faturaları...
Rusya yüzünden.
İhracat artınca...
Hükümetimiz sayesinde.
İthalat patlayınca...
Çin yüzünden.
*
Dersim’i bombalayan...
Devlet değil, CHP.
PKK’yla masaya oturan...
AKP değil, devlet.
*
Hızlı tren yürüyünce...
Hükümetimiz sayesinde.
Hızlı tren devrilince...
Makinist yüzünden.
Uçaklar uçunca...
Hükümetimiz sayesinde.
Uçaklar çakılınca...
Pilotlar yüzünden.
Kol bacak nakli...
Hükümetimiz sayesinde.
Nakiller rahmetli...
Doktorlar yüzünden.
Süt dağıtılınca...
Hükümetimiz sayesinde.
Süt bozuk çıkınca...
Psikolojisi bozuk çocuklar yüzünden.
*
Kandil vurulunca...
Hükümetimiz sayesinde.
Uludere vurulunca...
Hava Kuvvetleri yüzünden.
*
İstifa eden Hava Kuvvetleri Komutanı için, önemli değil deyip, Hava Kuvvetleri Komutanı olması gereken orgeneral’i hapse tıkıp, terfide birinci ve ikinci sırada bulunan korgeneralleri tutuklatıp, Hava Kuvvetleri’nde orgeneral kalmadığı için, mutlaka orgeneral rütbesine yükselmesi beklenen iki korgeneral’i yerinde saydırtıp...
23 senedir, tekrar yazayım, 23 senedir muharip görev almayan, normalde beş sene yeterliyken, tuğgeneral olmak için bile dokuz sene bekletilen, filo komutanlığı verilmeyen, 10 senedir Hava Kuvvetleri Karargâhı’nda bulunmayan, kariyeri ulaştırma ve lojistikten ibaret olan, emekliye ayrılmasına kesin gözüyle bakılan korgeneral’i, apar topar orgeneral yapıp, Hava Kuvvetleri Komutanlığı’na oturtan kim?
Ben heralde!