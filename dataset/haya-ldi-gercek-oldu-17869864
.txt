AKP’li belediyelere evlilik seminerleri
veren “dört dört”lük aile danışmanı.
Oku da gülesin...

“Parası olan, cinsel gücü olan erkek, cilveli kadına koşuyor. Haklı bir arayıştır. Kadın itaat etmeli. İmam nikahlı çokeşlilik, kadınlar için kurtuluştur. Yasal olsun” dedi.
Daha ne desin?

Eskiden söylemeye utanılırdı.
“Haya”ldi.

Kaldı ki...
Başbakanımızın daha cilveli bi fikri var.
Mitingde söyledi.

“Malatya büyükşehir olmak istiyor. Ancak, nüfusun 750 bin olması lazım. Burada ufak bi açığımız var. 10 bin eksik... Bu 10 bin açığın 2013’e kadar giderilmesi lazım. Ne yapacaksınız? Nüfus artış oranı binde beş... Bu iş binde beşle olmaz. Ya nasıl olur? Binde 10’a çıkarırsak olur... Hazır mıyız? Bayanların ellerini görüyorum, bazıları üç diyor, bazıları dört diyor. Üç olursa yeter zaten... Ses az geliyor beyler... İki yıl içinde bu 10 bin açığı tamamlamalısınız, ona göre... Bunu tamamladığınızda mesele bitti.”

Her şeyi devletten bekleme e mi...
Ha gayret yani.

Ve, değerli kadınlar...
Tercih sizin gari.

Ya başbakanımıza uyup üreyin.
Ya da bu kafaya müsaade edin...
Sibel Üresin.