Kandiliniz mübarek olsun.
Kandiliniz kutlu olsun.
Mutlu kandiller.
*
Dikkat ettim...
Zırt pırt “hayırlara vesile olsun” diyen AKP’li arkadaşlardan, kandil tebrikiyle ilgili her türlü mesaj geldi, bi tane bile “hayırlı kandiller” mesajı gelmedi.
*
Hayır’ı yasakladılar anlaşılan!
*
İşin matrak tarafı, mübarek ramazanı referanduma alet etmeye kalktılar ama, ramazan komple “hayır”lı birader...
*
Hayır’lı ramazanlar.
En hayır’lı ay.
Ramazan-ı şerifiniz hayır’lı olsun.
*
4 tane denk geliyor:
Hayır’lı cumalar.
Kadir gecesi var...
Bin aydan hayır’lı!
*
Sahur... Hayır’lı sabahlar.
İftar... Hayır’lı akşamlar.
Teravih... Hayır’lı geceler.
Sahur iftar arası?
Cümleten hayır’lı işler.
*
(Referandum sonucu için ramazanda istiareye yatsalar, anlatamayacaklar ağız tadıyla... “Rüyamda gördüm” dese, “Hayır’dır inşallah?” demen lazım çünkü!)
*
Zekât, fitre...
Hayır işi, hayır dua.
Netice?
Hayır’lı bayramlar!
*
Sen git, ince ince hesap et, referandumu tam ramazanın sonuna denk getir, ramazanın komple “hayır”lı olduğunu unut, iyi mi... Allah’ın tokadı yok dedikleri, bu sanırım.
*
Neyse...
Hayır’lısıyla sandığa gideceğiz 12 Eylül’de, vatana millete ve İslam âlemine hayır’lı olsun.