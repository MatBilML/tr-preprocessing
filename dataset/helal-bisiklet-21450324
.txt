Uluslararası Yanık Derneği tarafından “ömür boyu onur üyeliği”ne layık görüldü. Harvard Üniversitesi’nden Profesör Ronald Tompkins, onur üyeliği plaketini, Haberal’ın rektörlüğünü yaptığı Başkent Üniversitesi’ne takdim etti.
*
Unesco’nun “yüksek öğrenime dünya çapında katkı yapanlar listesi”ne, Obama, Tony Blair, Kofi Annan gibi isimlerle birlikte girmeyi başaran Profesör Kemal Gürüz, hapisteyken... Harvard Üniversitesi’nin seçkin bilim insanlarına ev sahipliği yapan Uluslararası İlişkiler Merkezi’ne resmi yazıyla öğretim üyesi olarak davet edildi.
*
ABD’de Teksas Üniversitesi’nde, İtalya’da Cagliari Üniversitesi’nde öğretim üyeliği yapan, uluslararası saygın ödüllere sahip olan... Şizofreni tedavisinde çığır açarak, geliştirdiği ilaç formülüne patent alan... Milyar dolarlarla ölçülen formülü “milli kalsın” diye, yabancı şirketlerin astronomik tekliflerini elinin tersiyle iten, parayı Türkiye kazansın diye, Tübitak’la sözleşme imzalayan... Gülhane Askeri Tıp Akademisi Farmakoloji Anabilim Dalı Başkanı Profesör Eczacı Albay Tayfun Uzbay... “Casus” diye doooğru içeri!
*
Ki, aynı memlekette... “Teknoloji” konulu “beyin fırtınası”nın açılış konuşmasını yapan “sosyal bilimler” Profesörü Alparslan Açıkgenç “İslami bisiklet” üretilebileceğini izah etti.
*
E beş yaşında okula...

Sömestrde umre’ye gönderdiğimiz çocukların karne hediyesi hazır gari.