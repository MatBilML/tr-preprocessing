Gene.

Ne zaman sıkışsalar, aynı terane.

*

"Dolar 1.7" diyorsun...

"Başörtüsüne saldırıyorlar" diyor.

"Euro 2.5’a gidiyor" diyorsun...

"Yargı, inançla çatışıyor" diyor.

*

Piyasa yanıyor.

İşsizlik patlamış.

Bir gazete manşet atmış:

"Namaz kılmak suç mu?"

*

Madem namazında niyazındasın, memleketin yükte hafif pahada ağır neyi varsa yabancıya satılırken niye alkışladın?

Ekonomiye müdahale edebileceğin tüm manivelaları eláleme teslim ederken, dünyanın en yüksek faizini "başarı" diye kakalayan sen değil misin?

*

Hatırlayın, "Laik Ahmet Necdet Sezer anayasa fırlattı, ekonomik kriz ondan çıktı" diyorlardı... Hani şimdi Sezer? Abdullah Gül, Başbakan’la kapıştı da, haberimiz mi yok, yoksa? Veya, Genelkurmay Başkanı konuştu diye mi çakıldı borsa? Bir ara öyle olmuştu da!

*

Tıraşı kesersek...

*

Herkesin.

Özellikle türbanlı insanlarımızın...

Sırf eşi türbanlı olduğu için o koltuğa oturtulan, ama gerçeklerden milim bile şaşmadan, ülkenin-milletin hayrına davranarak, kendisini o koltuğa oturtanlara biat etmeyen, aksine, karşı çıkma yürekliliğini gösteren Merkez Bankası Başkanımızı örnek almasını diliyorum.