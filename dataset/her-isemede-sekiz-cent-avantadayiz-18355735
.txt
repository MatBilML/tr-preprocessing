1.5 lira.
Bugün ne kadar?
1.7 lira.
Tanede 20 kuruş arttı.
*
Kişi başına düşen milli gelirin ne?
15 bin dolar.
Sen, yenge, üç de çocuk...
75 bin dolar eder.
*
Çarp birader...
15 bin lira yelkendesin!
*
Oturduğun yerde köşe oldun.
Daha ne istiyorsun?
*
Hatırla...
Ne diyorlardı sana mitingde?
“Tuvalet 1 milyon liraydı be...
Sayemizde 1 liraya gidiyorsun.”
*
1 lira, seçimde 66 cent’ti.
Bugün, 58 cent.
Her seferde 8 cent kârdasın.
İşe, işeyebildiğin kadar.
*
Bereket geldi memlekete...
Afedersin, para şeyediyorsun yani.
*
Ha diyeceksin ki...
Bu kadar parayı n’aapayım?
*
Başbakanımız ekonomideki gelişmeleri nerden takip ediyor? Dolmabahçe Sarayı’ndan... TBMM Başkanımız, Müsiad heyetini nerde kabul etti? Dolmabahçe Sarayı’ndaki Milli Saraylar Başkanlığı’nda... Gazteciler Cemiyeti, Kılıçdaroğlu’nu nerdeki partiye davet etti? Dolmabahçe Sarayı Hasbahçe’deki partiye... Cumhurbaşkanımız, görüş alışverişinde bulunmak için Başbakanımızla nerede buluştu? Boğaz’da 64 dönüm koruluğu bulunan Huber Köşkü’nde... Burası dar geldiği için, Cumhurbaşkanımıza neresi tahsis edilecek yakında? Yıldız Sarayı...
Ki, bunu açıklayan Turizm Bakanımızın ofisi de, Topkapı Sarayı’nda.
*
Kriz tellallarına kulak asma.
Örnek al...
Doooğru Simit Sarayı’na!