"Heybeliada Ruhban Okulu" desem, nakaratın devamını getirebilen pek çıkmaz maalesef; başı sonu bilinmez...

Halbuki, "AB korosu"nun dilinden düşürmediği pek meşhur bir şarkıdır bu.

*

Bugünlerde hit

oldu gene.

*

Habire soruyorlar:

"Bu iş nasıl hallolur, çözümün ne?"

*

Birinci çözüm önerim şu:

Müslüman olun.

*

Boşverin ruhban sınıfını.

Sokmayın Allah’la

aranıza.

Ne siz papaz olun...

Ne de bizimle

papaz olun.

*

Yok, biz memnunuz dinimizden diyorsanız, teklif var, ısrar yok.

*

İkinci önerim şu...

Kin kapısını açın!

*

(Fener Rum Patrikhanesi’nin ana giriş kapısı, 188 senedir kapalı... Kordon çekilmiş vaziyette, giriş-çıkış yan kapıdan yapılıyor... Çünkü, 1821’de Mora İsyanı patlamış, padişah 2’nci Mahmud, isyanı bastırmak için, o zamanki Fener Rum Patriği Grigoryus’tan destek istemişti. Ancak, Patrik’in bırakın destek vermesini, aksine, Rus Çarı’na mektup yazarak isyanı fıştıkladığı ortaya çıktı. E nahoş bi durum tabii... Patrik’i aldılar, o kapıya astılar.)

*

(Bizim padişahların öz kardeşlerini bile boğdurup, Boğaz’a attıklarını düşünürsek, o kadar da abartılacak bir durum değildi bu... Ama Patrikhane mesele haline getirdi... Kapattı o kapıyı, kilidi vurdu, Patrik Grigoryus’un intikamı alınana kadar da, açmama kararı verdi.)

*

E merak ediyor insan...

188 senedir neyin

kini güdülüyor?

Hangi intikam alınacak?

Nasıl alınacak?

Kim asılınca açılacak?

*

Açın kin kapısını

kardeşim...

Okulu sonra düşünürüz.