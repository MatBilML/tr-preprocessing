"Barzani meydan okudu."

"Barzani kaşınıyor."

"Barzani tehdit etti."

"Barzani rest çekti."

"Küstah Barzani."

*

Barzani, "Türkiye bize karışırsa, biz de Türkiye’ye karışırız" deyince, Başbakan Erdoğan, tokat gibi cevap verdi, "Barzani haddini aştı... Bedeli çok ağır olur, altında ezilir" dedi.

*

Şunları da hatırlarsınız...

Başbakan Erdoğan söyledi:

"Rüzgár eken fırtına biçer!"

"Bedeli neyse, ödetiriz!"

"Kimseye pabuç bırakmayız!"

"Herkes ayağını denk alsın!"

"Sözün bittiği yerdeyiz!"

"Sabır taşımız çatlamıştır!"

"Bıçak kemiğe dayandı!"

"İnceldiği yerden kopsun!"

"Günah bizden gitti..."

*

Netice?

Barzani’yle masaya oturuyoruz.

*

Amerikalı efsane gazeteci Bob Woodward, Başkan Bush’a, "Tarih sizi nasıl hatırlayacak?" diye sormuş...

Bush gülmüş, "Tarihin beni nasıl hatırlayacağını bilmem, pek umurumda da değil doğrusu, çünkü ben o zaman çoktan gitmiş olacağım" demiş.