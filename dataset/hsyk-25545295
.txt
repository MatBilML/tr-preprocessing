Değerli ağabeyim Uğur Dündar’la star haber’deyiz. “Demokrasi anketi yapalım” dedik. Usta muhabirimiz Osman Terkan’ı Eminönü’ne gönderdik. Osman sordu, sayın ahalimiz cevapladı.
*
TBMM ne demek?
Türkiye malzeme ofisi.
TBMM’de kaç milletvekilimiz var?
“En az binin üstünde” diyen de oldu.
“20 kadar” diyen de.
Türkiye Cumhuriyeti’ni kim kurdu?
Demirel.
Adalet Bakanımız kim?
Cemil İpekçi.
Dışişleri Bakanımız kim?
Davud Güloğlu.
İstiklal Marşımızı kim yazdı?
Fatih Sultan Mehmet.
AB’ye üye miyiz?
7-8 yıldır üyeyiz.
Şu anda Türkiye’nin nüfusu kaç?
1 milyar.
Türkiye hangi kıtada?
Amerika kıtasında.
“Brezilya’da” diyen bile oldu.
Kaç bölgemiz var?
Bölgelerimiz kuzey güney doğu batı.
Kaç ilimiz var?
84 plaka görmüştüm.
*
Kıbrıs nerede?
Karadeniz’de.
Emin misiniz?
Eminim, askerliğimi orda yaptım.
*
Suriye nerede?
Kuzey-Güney gibi.
Japonya nerede?
İtalya Fransa taraflarında.
Libya nerede?
Marmaris’in karşısında.
Kaddafi kimdir?
Din âlimi.
Hüsnü Mübarek kimdir?
Yatır.
(Mübarek lafını duydu ya... “Türbe” yaptı Hüsnü’yü!)
*
İnanmayanlar açsın interneti, arasın.... Bu röportajların video görüntüleri hâlâ orada duruyor.
*
28 Şubat süreci ne zamandı?
Ağustos gibiydi.
Hazirandı.
Yaz aylarıydı.
21-22 şubattaydı.
*
12 Eylül darbesi ne zamandı?
Dilimin ucunda...
1980 darbesi ne zamandı?
Haa o mu, 1984’te.
*
Referandumun en önemli kalemlerinden biri, bugün olduğu gibi, HSYK’ydı. Onu da sorduk.
*
HSYK ne demektir?
- Yüksek hastane kurulu olabilir.
- Yüksek seçim kurulu.
- Ssk’dır.
- Öğrenciler için memurluk sınavı. (KPSS demek istiyor.)
- Hastane sağlık ocağı.
- Hastane sağlık yüksek kurulu.
- Hastane sosyal yargılım.
Hem vallahi hem billahi, “hesap makinesi” diyen oldu.
*
Dolayısıyla...
Amerika kıtasındaki Türkiye malzeme ofisi’nin, hastane sosyal yüksek kurulu’nu adalet bakanı cemil ipekçi’ye bağlamasında bence herhangi bi mahzur yok.