Sıkıldım.
İlanları okudum.

*

Ankara İcra Müdürlüğü’nden:
“Borçluya ait apartman...”
Eyüp İcra Müdürlüğü’nden:
“74 dükkanlı işhanı...”
Kocaeli İcra Müdürlüğü’nden:
“Fındık bahçesi...”
Balıkesir İcra Müdürlüğü’nden:
“Zeytinyağı üretim tesisi...”

*
Tuzla İcra’dan gemi var.
Amasya İcra’dan minibüs.

*
Antalya İcra Müdürlüğü’nden:
“Hacizli bulunan sera...”
Denizli İcra Müdürlüğü’nden:
“Diş hekimi muayenehanesi...”
Mersin İcra Müdürlüğü’nden:
“Pansiyona müsait müstakil...”

*
Sinop İcra Müdürlüğü’nden:
“Denize sıfır...”
Aydın İcra Müdürlüğü’nden:
“İncir ağaçlı tarım arazisi...”
Diyarbakır İcra Müdürlüğü’nden:
“Susuz tarla...”

*
Adana İcra’dan beygir var.
İzmir İcra’dan tavuk.
Mudanya İcra’dan inek.
Milas İcra’dan levrek.

*
Genelev var...

*
Kayseri İcra Müdürlüğü’nden:
“Sanayi sitesindeki...”
Burdur İcra Müdürlüğü’nden:
“Pazaryeri alanındaki...”
Bodrum İcra Müdürlüğü’nden:
“Bahçeli dubleks...”

*
Ekonomi sayfalarına geçtim sonra... Devlet Bakanımız Hayati Yazıcı, mağaza açılışı yapmış, “Tasfiye” İşletmeleri Genel Müdürlüğü’ne ait mağaza... 20 liralık fincan takımını 5 liraya sattıklarını görünce fena sinirlenmiş haliyle, “siz
bu kafayla bizi batırırsınız” demiş.

*

Gazeteler bitince, televizyonu
açtım, spiker anlatıyor: “Türkiye İstatistik Kurumu verilerine
göre, Türkiye ekonomisi
dünyanın en hızlı büyüyen ekonomisi oldu sayın seyirciler...”