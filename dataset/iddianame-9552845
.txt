"İddianameyi niye yazmıyorsun?"

E boru değil, 2455 sayfa bu...

Anca okuduk!

Buyrun...

*

Atatürk’ün adı 303 kez geçiyor.

Tayyip Erdoğan, 102.

69 kez Tayyip, 18 kez Tayip, 15 kez Tayyib diye yazılmış... Y’sini B’sini bir türlü denk getirememişler Başbakan’ın.

Abdullah Gül, 33 kez.

Deniz Baykal, 41.

Devlet Bahçeli, 37.

Fethullah Gülen, 90.

Süleyman Demirel var, Bülent Ecevit var, Necmettin Erbakan var, Alpaslan Türkeş var, Kenan Evren var, Turgut Özal var, Ahmet Necdet Sezer var. Adnan Menderes’in adı 10 kez geçiyor, İsmet İnönü de var, Erdal İnönü de...

Papa var, 35 kez.

Patrik var.

Haham var.

İmam var.

Noel Baba var, Noel Baba!

46 yerde adı geçiyor.

Yaşar Büyükanıt var, İlker Başbuğ var, İsmail Hakkı Karadayı var, Hüseyin Kıvrıkoğlu var, Çevik Bir var, Mesut Yılmaz var, Tansu Çiller var, Hüsamettin Cindoruk var, Hikmet Çetin var... İnanmayacaksınız ama, siz de varsınız, "vatandaş" kelimesi 146 kez geçiyor.

Mehmet Ağar var.

Erkan Mumcu var.

Muhsin Yazıcıoğlu var.

Doğu Perinçek zaten var.

Abdüllatif Şener var.

Bülent Arınç var.

Ahmet Türk var.

Zeki Sezer var, Yaşar Nuri Öztürk var, Cem Uzan var, Mümtaz Soysal var, Ufuk Uras var, Süleyman Soylu var, Yaşar Okuyan var, Murat Karayalçın var, Sadettin Tantan var, Melih Gökçek var, Kadir Topbaş var, İsmail Cem var, Kemal Derviş var; Cumhuriyet tarihimizde kim varsa, adı iddianamede var...

*

Kim yok?

*

Şimdi sıkı durun...

Recai Kutan yok!

Yıldırım Akbulut yok!

*

A’dan Z’ye kadar tanıdık herkesi barındıran devasa iddianamede, ilaç için, bir kez bile geçmiyor isimleri.

*

İster misin, bunlardan biri, Ergenekon’un o bir türlü yakalanamayan "esrarengiz 1 numara"sı çıksın...