Desteklemiyor musun?

*

"Seç" diyorlar...

Ya o taraftasın.

Ya öbür tarafta.

*

İyi de kardeşim...

Bölücülük değil de, nedir bu?

Dik álásıdır.

*

Madem "birlik" için yapıyorsunuz bu açılım işini, neden daha ilk adımda saflara bölüyorsunuz milleti?

*

Üstelik...

Hayatı boyunca karıncayı incitmemiş, insanlara hep saygılı olmuş, vergisini ödemiş, kırmızı ışıkta geçmemiş, bırak molotofu, sokağa kibrit çöpü bile atmamış, haksızlığa uğradığında eline silah alıp dağa çıkmamış, hukuka başvurmuş, evladına da bunları öğretmiş bir vatandaş mesela... İçeriğini bilmediği açılımı, kafadan, işin içinde ne olduğunu öğrenmeden desteklemiyor diye "iki cihanda lekeli" olacak, öyle mi?

*

Yok öyle yağma.

*

Kimse kusura bakmasın... "Kapalı kutu" açılıma balıklama atlayana, sezen demezler bizim oralarda, sazan derler!

*

"Peki ya önerin ne?" derseniz...

*

Başta Cumhurbaşkanı.

Sonra Başbakan.

Ve, destekleyenler.

İçeriğini sonradan benim dolduracağım boş káğıda atsınlar imzayı... Ben de onların sonradan içeriğini dolduracağı açılımı imzalayıp imzalamayacağımı düşüneyim.