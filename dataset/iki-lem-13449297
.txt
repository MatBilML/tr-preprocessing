Başbakan çıktı...
“Ne diyorsa ikiyle çarpın” dedi.

*

“Türkiye bölünüyor” diyor Baykal.
4’e bölünüyoruz demek ki.

*

Başka ne diyor?

*

“Memleketi pazarlıyorlar.”
“Çiftçiyi perişan ettiler.”
“Esnaf yok ediliyor.”
“4 gençten 1’i işsiz.”
“Hunharca vergi uygulanıyor.”
“2002’den 2009’a kadar, 7 yılda yapılan borç, Cumhuriyet’in ilanından 2002’ye kadar yapılan borçtan fazla... Cumhuriyet tarihi boyunca yapılmış ne kadar büyük tesis, fabrika varsa, ucuz-pahalı demeden yabancıya sattılar...
Buna rağmen, dünya savaşında bile ekonomimiz bu kadar küçülmemişti.”

*

“Hukuka takla attırılıyor.”
“Hâkimlere baskı yapılıyor.”
“Yargıyı sindirmeye çalışıyorlar.”
“Demokrasi değil, faşizm bu.”
“Terörle müzakere ediliyor.”
“Öcalan ile görüşülüyor.”
“Türk Silahlı Kuvvetleri’ne
karşı asimetrik psikolojik savaş
var, iktidarın himayesinde yürütülüyor... Bunlara bağlı telekulak karargâhı var.”

*

“Teşkilatlı yolsuzluk yapılıyor.”
“Türkiye’yi soyuyorlar” diyor.

*

AKP, seçim afişlerinde Adnan Menderes’i Turgut Özal’ı filan kullanıyor... Ben CHP’nin yerinde olsam, bizzat Başbakan’ı kullanırım:
“Baykal ne diyorsa ikiyle çarpın!”