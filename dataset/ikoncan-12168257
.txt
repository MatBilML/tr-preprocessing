*

Hamdolsun, all inclusive.

*

7 yıldız.

1.100 metrekare villa.

Geceliği 7.600 Euro’cuk.

*

Kim bu?

*

Kimsesizlerin kimi!

*

Yiğit muhtaç olmuş güneş kremine, bilmem sürsem mi, sürmesem mi yani...

*

Zaten ne demiş Yunus?

Söz ola kestire başı...

Balili kızlar yapsın Thai masajı.

*

Şaka bir yana...

Tatil iyidir.

İnsanın sinirlerini yumuşatır.

Başbakanımız bundan böyle, "İftar çadırları açık büfe olsun" diyebilir mesela... Teravihten sonra da sahura kadar snack bar... (Snack bar’ı ulemaya sormakta fayda var...) Veya, alır valileri karşısına, "Bineceksin zodyaka, gideceksin fakir fukaranın halk plajına, şambreli sen dağıtacaksın, bunu yaptığın gün bu Türkiye yüzer, yüzer" diyebilir. Ya da ne bileyim, "Demokrasi kanodur, hedefine varana kadar biner, varınca inersin" diyebilir... "Durmak yok, küreklere asılmaya devam" bi nevi... Malum, kitap defter fırlatıyor, kafa yarıyor... Bakarsın, Yeni Camii’nin önündeki güvercinlere serper gibi hediye fırlattığı çocuklara palet, deniz yatağı filan dağıtır bagajdan... Ya da, "yandık" diye ağlayanlara, "Sahiller otel dolu, ananı da al git, serinle" diye akıl verebilir. Güneş kamaştırıyor, gözleri var görmezler; güneş gözlüğü verebilir...

*

"Antalya’ya gelip şezlonga uzanmak varken, Anıtkabir’e gidip sap gibi durmanın manasını anlamıyorum" diyebilir.

*

Ve, bunca iyi niyetine rağmen, hálá diklenen olursa da, "Animatörlük yapma lan" dese yeridir.

*

Çünkü, bulmuş böyle balık hafızalı milleti, 7 değil, 17 yıldızlıya gitse yeridir.