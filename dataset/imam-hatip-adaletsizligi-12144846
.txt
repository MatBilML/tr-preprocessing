*

Diyorlar ki mesela:

"İmam hatip liselerini mağdur eden katsayı engelini kaldırdık, adaletsizlik sona erdi, artık bütün çocuklarımız eğitimde eşit fırsata sahip."

*

Kulağa hoş geliyor...

Mağduriyet.

Engel.

Adalet.

Eşitlik.

*

Sunta kafalılar da, papağan gibi tekrar ediyor, "Yaşasın adalet" filan...

*

Öyle mi acaba?

Yoksa...

Asıl şimdi mi adaletsizlik oldu?

*

İmam hatip veya meslek lisesi yerine düz liseye giden çocuk, "risk" alıyor... Üniversiteyi kazandı kazandı... Kazanamadı, "mesleksiz lise mezunu" olarak kalakalıyor... İş bulamıyor... Dolayısıyla, bu aldığı "risk"in bir ödülü vardı... Katsayı avantajı.

*

Meslek lisesini tercih eden çocuk, düz liseye gidenlerin aldığı "risk"i almıyor... Çünkü, üniversiteyi kazandı kazandı... Kazanamadı, mesleği var. Haliyle, iş bulma şansı da var.

*

İmam hatibi tercih eden çocuk?

*

Hem düz liseye gidenlerin göze aldığı "risk"i almıyor, hem de, meslek lisesine gidenlere göre daha şanslı... Çünkü, kazandı kazandı; kazanamadı imam olarak, hem de devlet güvencesiyle işe başlıyor... Dolayısıyla almaya korktuğu riskin bir ceremesi vardı... Katsayı dezavantajı.

*

Dinimizi iktidarlarına alet edenler, işte bu günahı işledi... Katsayıları eşitledi... Risk almayan çocukları ödüllendirerek, risk alma cesaretini gösteren çocukları cezalandırdı, haklarını yedi.

*

YÖK Başkanı’na, YÖK Başkanı oldu diye motosiklet almıştı eşi... Başbakan da, karne hediyesi olarak bisiklet alsın artık YÖK Başkanı’na... Hak etti çünkü.