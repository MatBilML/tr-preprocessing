*
“AKP öksürürse...
Türkiye zatürree olur” dedi.
*
Ak’ciğer hastalığıdır.
Maazallah yani.
*
Bulaşıcıdır.
Dahiliyeci’ye kulak verin.
AKP’den uzak durun.
Bulaşmayın.
Erken teşhis önemlidir.
Söylemedi demeyin.
Sonradan pişman olmayın.
Uyuşukluk hissi verir.
Halsiz bırakır.
Anormal uyutur.
Ayakta uyumayın.
Görmenizi bile etkiler.
Gözünüzü açın.
Şiddetli baş ağrısı yapar.
Başbakanımız bağırırken...
Televizyonun sesini kısın.
Soyunun.
Uzanın şöyle...
Yatak odanızdaki gizli kameraya
verin arkanızı, röntgeninizi çektirin.
Kendinizi dinletin.
Nefes alıp verirken hırıltı varsa...
Sorun illa sizde olmayabilir.
Telefonu dinleyen arkadaşa
sigarayı bırakmasını tavsiye edin.
*
O kadar önlem aldınız...
Baktınız ki, solunum yollarınızı koruyamadınız, zatürree oldunuz.
Neticede çaresi var.
Canınızı sıkmayın.
Siz yeter ki... “İdrak” yolları enfeksiyonuna yakalanmayın.