*

"Dışarda" psikolojisi normal miydi?

*

Hadi hepsini anladık diyelim...

Niye 6?

*

Tavla oynamayı özledi desek, 1 kişi yeter... Okey oynayacaklar desek, 3 kişi neyine yetmiyor? 4’erli Japon kale maç yapacaklar herhalde diye düşünsek, 6+Apo, 7 eder, olmaz... Eksik takıma bi üsteğmen filan sokmaya kalksan, maazallah faul maul yapar, bu sefer "işkence bu" diye ayağa kalkarlar...

Niye 6?

*

Dün sorduk bunu Adalet Bakanı’na...

"Oraya çok masraf yapıyoruz; tek mahkûma lüks kaçıyor" dedi...

E madem maliyeti düşürmeye çalışıyoruz, o zaman 66 mahkûm gönderin, daha ucuza gelmez mi?

*

Özetle...

Böylesine gayriciddi ülkede, iki saniye ciddi olmaya gayret edersek, tablo şudur:

400 milyar dolar borç.

Gırtlağa kadar girmişsin.

Malı mülkü satmışsın.

10 milyon işsiz.

20 milyon yoksul.

Egemenlik Brüksel’in.

Merkez Bankamda kapı gibi 70 milyar dolar var diye hava atıyorsun, IMF’ye el açmışsın, 20 milyar dolar dileniyorsun.

*

Bu şartlarda...

Kendi kendine karar alamazsın.

*

Onun için yatın kalkın dua edin, AB’nin ve ABD’nin tek isteği bu olsun... Fasıl heyeti gönderin derse, göndereceksin.

Bırakın derse, bırakacaksın.