*
(Memleketi kurtardı diye, illa basbariton olmak zorunda değil tabii... Ama, ince değilmiş.)
*
Şimdi koyun bunu bi kenara...
*
AKP’li “Mimar Sinan” Belediye Başkanı, megafonla fıkra anlatmış, Atatürk’ün bir efeyle arasında geçen hayali diyaloğundan yola çıkarak, “nonoş” olduğunu ima etmiş, kanıt olarak da şekerli kahve istemesini ve sesinin “incecik” olmasını göstermişti... Sırıtarak.
*
2005’te anlatmıştı fıkrayı.
2007’de basına yansıdı.
*
Her zamanki gibi “kendi görüşüdür, partimizi bağlamaz” demişler, göstermelik disiplin cezası vermişler, sonra da “Mimar Sinan” belediyesini kapatarak, Büyükçekmece’ye bağlamışlardı.
*
Nasıl olsa ahali unutur gider diye, “çekmece”ye kaldırmışlardı yani.
*
Yok öyle!
*
İşte belge...
AKP’li “Mimar Sinan” belediye başkanının iftirası, takdir-i ilahi, “çekmece”ye kaldırılan tozlu raflardan, bizzat, “Mimar Sinan” Üniversitesi tarafından ortaya çıkarıldı!
*
2005’te anlattı.
2007’de duyuldu.
2010’da bilimsel olarak yalanlandı.
*
Bakalım, “öbür çekmeceler”in açılması, “öbür iftiralar”ın ortaya çıkması kaç sene sürecek...