21 Ekim 2007...

Dağlıca baskını, 12 şehit.

4 gün sonra yani.

*

8 Ekim 2008...

Meclis tezkereyi oylayacak.

4 Ekim 2008...

Aktütün baskını, 17 şehit.

4 gün önce yani.

*

Hálá deniyor ki:

"İstihbarat mı yok acaba?"

Daha nasıl istihbarat olsun ki?

*

Ama, takıldığım konu başka...

*

15 şehit verdik.

Cumhurbaşkanı yurtdışı gezisini iptal etti, cenaze törenine katıldı. Başbakan yurtdışı gezisini iptal etti, cenaze törenine katıldı. İçişleri Bakanı cenaze törenindeydi. Savunma Bakanı cenaze törenindeydi.

*

2 gün sonra...

Aynı çatışmada kaybolan 2 evladımızın daha şehit oldukları ortaya çıktı. Haliyle, cenaze törenleri de 2 gün sonra yapıldı.

*

Cumhurbaşkanı gelmedi.

Finlandiya’ya gitti.

Savunma Bakanı gelmedi.

Makedonya’ya gitti.

Başbakan yok.

İçişleri Bakanı yok.

Hesapta Irak’a nota veriyoruz...

Dışişleri Bakanı, Avrupa Birliği Komisyonu’nun düzenlediği "cinsel eşitliği geliştirme semineri"ne gitti!

*

Dolayısıyla.

Siz siz olun, şehit olacaksanız, grup halinde, topluca şehit olun kardeşim...

Yoksa, valiyle, kaymakamla falan idare etmek zorunda kalırsınız.