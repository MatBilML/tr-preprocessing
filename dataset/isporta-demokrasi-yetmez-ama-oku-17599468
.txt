- Laikler huylanmasın, takkeyi takunyayı çıkardık diyelim, uyandırma kerizi hesabı, değiştik diyelim, ufak ufak AB’ci olalım mesela, liboşlar bayılır.
- Milliyetçiler n’olcak?
- Sizinkiler Apo’yu affetti desek...
- Şahane.
- Başı açık kadın lazım.
- Peruk takayım...
- O kadarını yemezler.
- Ayarlarız bi tane.
- Ayarla, koy vitrine.
*
- Şimdi ne var?
- Belediye seçimi...
- Türbana oynayalım.
- Acele etme, erken.
- Merkezi yönetime son vericez, bundan böyle yerinden yönetim olcak diyelim, çaktırmadan özerklik ayakları yani... Kürtleri kafalarız.
- Ha yaşa be!
- Deniz kenarlarından sahtekar solcu başkan bulun iki üç tane, gösterin mamayı ihale mihale, transfer edin.
- Avanta kömür dağıtsak?
- Muhteşem.
- Bulgur da verin.
*
- Belediye tamam, sırada?
- Genel seçim...
- Globalleşelim biraz.
- Satalım diyosun yani...
- Yükte hafif pahada ağır ne varsa el aleme satalım, memleket kıymetlendi deriz, dünya bize hayran deriz, üç beş kırıntı da bizim kodamanlara atın, kessinler seslerini...
- Alkışlarlar bile.
- Alevileri kafalayalım mı bu sefer? Şöyle meraklısından bulsak bi tane, aday yapsak...
- Fıstık gibi olur.
- Uysalından olsun ama...
- Bi de dönek solcu bulun.
- O kolay, gani.
- Harmanlayın hepsini...
- Allaaahhh, AB’ye girdik diye havayi fişeği de fırlattık mıydı, davul zurna, tamamdır bu iş.
- Sonra, yüklenin türbana!
- Zıplasın asker...
- Muhtıra verene kadar...
- Verir bu kazmalar.
- Dadından yenmez valla.
*
- O da tamam, bu defa?
- Çankaya...
- Hepsi dinsiz diyelim.
- Şarapçı diyelim.
- Şimdi bak güzel kardeşim, seçildim seçildim, seçilemedim, hır çıkaralım, darbe yapıyorlar diyelim, açın söyleyin Amerika’dakine devamlı muhtırayı manşet yapsın, ekrandaki gözlüklü şişkoyu da arayın, ha bire muhtırayı gözüne soksun ahalinin... Çankaya’yı millet seçsin diye bi dalga atalım ortaya, o rüzgârla sen seçilirsin.
- Sonra?
- Boş ver sonrasını... Zaten sonrası gelene kadar bi daha değiştiririz, başkanlık maşkanlık rollerine geçeriz, biter gider. Kömürü de artırın bu arada, aman diim, n’olur n’olmaz.
*
- Evet beyler, sıradaki?
- Gene belediye...
- Bizde zam yok diyelim.
- Yuh!
- Diyelim ne var...
- Unutmuşlardır çoktan.
- Yemin edelim.
- Söyleyin bizim başkanlara birbirlerine devamlı ödül versinler, anket yaptırın, bizden en az 30 tane Türkiye’nin en
iyi belediye başkanı seçin, 40 hatta, Expo’yu aldık diye havayi fişek fırlatın, kendi kendinizi kültür başkenti seçin, dinler parkı açın, lale male dikin, tebrik edin birbirinizi.
- Ormana tapu
vercez diyin.
- Geçen seçim yaza denk geldi, kömür fazla iş yapmadı, alışveriş çeki ayaklarıyla harbi harbi para dağıtın, sağlama alalım. İftarları sokağa taşıyın, konserli monserli yapın, hokkabaz getirin, üç beş
yabancı turisti jüri diye kakalayın, rekor kırın.
- Amin.
*
- Bu sefer?
- Seçime daha çok var ama, işler sarpa sarıyor, yargı margı, laikler can sıkıyor, bi şey icat etmek lazım... Apoçiler de belediyede fena oy aldı zaten, başımıza iş çıkacak.
- Referandum patlatalım.
- Ne diycez?
- Mağduruz diyelim.
- Mağdur muyuz ki?
- Atın bunu salondan...
- Yargı darbeci diyelim, hukuku komple baştan yazıcaz diyelim, zararlı otları ayıklayalım.
- Nefis fikir.
- Kürtleri araklayalım.
- Çak... Biji.
- Milliyetçiler gıcık olmasın?
- Ben çıkayım milliyetçiler asıldı diye ağlayayım biraz, neler çektik biz, ne işkencelerden geçtik diyim, duygusaldır onlar, çoğu yer... Bi de sürgüne gönderilen solcudan şiir ayarlayın, dönek solcular gönül koymasın... Ama, düzgün ayarlayın ha, geçen defa yanlış adamın şiirini okuttunuz bana, madara olduk.
- Klip bile yaparız.
- Sonra dalarız askere...
- Gasteci profosör, alayına dümdüz...
- İçeri tıkalım.
- Fırsat bu fırsat rakip takunyalıyı da eleyelim, ihmale gelmez, Arapçı Filistinci olalım azcık.
- İsrail’e fırça kayalım.
- Cila.
*
- Ne var sırada?
- Gene genel seçim...
- Milliyetçi olalım bu sefer.
- Hay aklında bin yaşa!
- Maden orası, maden...
- Tufaya gelceklerini söylemiştim size, oraya yüklenin, Avrupa’da bi miting ayarlayın, AB’nin alayına fırça kayayım, girmiyoz lan diyim, vermiyoz Kıbrıs’ı diyim, bayrak yaptırın bol bol, mitinglerde avanta dağıtın.
- Kürtler bozulmasın?
- Onlardan zaten ekmek yok abi.
- Kapatın açılımı...
- Adayları da kapatalım mı?
- Kapatın gitsin.
- Çok bağırırlarsa?
- Bi kaçını açarız...
- Demokrasi dediğin böyle olur be, helal olsun.
- Son kullanma tarihi biten dönekleri de atın, yeni dönekler koyun, şıkır şıkır olsun vitrin.
- Ya türban?
- Bırak şimdi türbanı mürbanı, onlar cepte nasıl olsa...
- Sarışınları aday yapalım.
- Cillop.
- Bakarsın laik maik oluruz öbür seçimde, ufak ufak ayaklarını alıştıralım.