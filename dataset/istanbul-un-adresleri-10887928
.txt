Nereye götürüyorsun?

Topkapı’ya.

Ayasofya’ya.

Kapalıçarşı’ya.

Dolmabahçe’ye.

Sultanahmet’e.

Galata Kulesi’ne.

Rumelihisarı’na filan.

*

Çıkar bunları...

Ne kalır ki İstanbul’dan geriye?

*

"Boğaz var" diyorsan, aynı boğazdan Çanakkale’de de var...

İstanbul mudur Çanakkale?

*

Topkapı, 12 senede yapıldı.

Ayasofya, 5 senede...

Rumelihisarı, 3 ay.

Galata Kulesi’ni 1 senede dikmiş adam, hem de taa 1384’ün imkánlarıyla.

Süleymaniye, 7 senede bitmiş.

Sultanahmet de.

Dolmabahçe Sarayı, 12 sene.

Tünel, 3 sene.

"Metro var ya" demeyin lütfen...

New York, Londra, Moskova’daki metroysa, bizimki, olsa olsa santimetro!

Beylerbeyi, 4 senede yapıldı.

Çırağan da öyle.

Boğaziçi Köprüsü...

3 senede geçtik üstünden.

Fatih Sultan Mehmet Köprüsü...

3 senede açıldı trafiğe.

Haydarpaşa Garı, Sirkeci Garı...

Estetik abidesi.

2 senede bitirildi.

Sembol, Taksim Anıtı, 2.5 sene...

Pera Palas, 2 sene.

Çiçek Pasajı, 1 sene.

*

Su getirmişmiş de, otobüs almışmış, doğalgaz borusu filan döşemiş...

E yok onu da yapmasaydın bari!

*

15 senedir oturuyorsunuz orada.

15 senedir.

Ne yaptınız Miniatürk’ten başka?