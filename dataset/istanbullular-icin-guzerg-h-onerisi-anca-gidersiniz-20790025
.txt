İstanbullular seçti.
*
ABD’ye gitme rekoru kırdı, 19 defa ABD’ye gitti.
*
80 küsur ülke, toplam 250 küsur defa... Afganistan’a, Almanya’ya, Arnavutluk, Avusturya, Avustralya, Azerbaycan, Bahreyn, Bangladeş, Belçika, Birleşik Arap Emirlikleri, Bosna, Brezilya, Bulgaristan, Cezayir, Çek Cumhuriyeti, Çin, Danimarka, Endonezya, Etiyopya, Fas, Filistin, Finlandiya, Fransa, Güney Kore, Güney Afrika Cumhuriyeti, Gürcistan, Hırvatistan, Hollanda, Irak, İngiltere, İran, İrlanda, İspanya, İsrail, İsveç, İsviçre, İtalya, Japonya, bi soluklanın isterseniz... Kanada’ya, Katar’a, Kazakistan, Kırgızistan, Kosova, Kuveyt, Letonya, Libya, Lübnan, Lüksemburg, Macaristan, Makedonya, Maldiv Adaları, Malezya, Meksika, Mısır, Moğolistan, Moldova, Monako, Mozambik, Norveç, Özbekistan, Pakistan, Polonya, Portekiz, Romanya, Rusya, Sırbistan, Sri Lanka, Sudan, Suriye, Suudi Arabistan’a dokuz defa, Şili, Tayland, Tacikistan, Tunus, Türkmenistan, Ukrayna, Umman, Ürdün, Vatikan’a gitti, ki, gitmeseydi Papa gönül koyardı, Yemen, Yeni Zelanda, Yunanistan’a gitti.
*
Afrika’dan Okyanusya’ya, ayak basmadık kıta bırakmayan tek başbakan kiminki? Bizimki.
*
Diyeceksiniz ki, Antarktika’ya gitmemiş... E orada ülke yok birader. Penguenlere mi gitsin?
*
Şu anda Meksika’da.
Meksika, ikinci defa.
*
İstanbullular ise, işine gidemiyor bu arada... Gitse, evine dönemiyor. Malum, durmak yok yola devam kapsamında, bakım var Asya-Avrupa arasında.
*
Dolayısıyla, bence...
Öbür kıtayı tercih edin.
Meksika üzerinden gidin.
Metrobüsle.