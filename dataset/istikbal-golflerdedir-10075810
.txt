*

Ama, bu değildir asıl rezalet.

*

Turnuvaya 10 golfçü katıldı.

Orgeneral 9’uncu oldu!

*

Uçak uçuracağına golf oynuyor.

Onu da anca bu kadar oynuyor.

*

Hava Kuvvetleri Komutanı, bu sortiden sonra 365 gün 24 saat F16’nın pilot koltuğunda otursa, gene de hikáyedir...

İstifa etmesi lazım.

Ama etmez.

Görev süresinin biteceği ağustosa kadar bekleyecek. O gidince, yerine kim gelecek?

Harp Akademileri Komutanı...

Orgeneral Hasan Aksay.

*

Bak, ondan umutluyum...

Çünkü müstakbel Hava Kuvvetleri Komutanımız, aynı turnuvada 5’inci oldu!

*

Bu arada.

Cumhurbaşkanımızın ve Başbakanımızın, 15 şehidi toprağa verirken gözleri dolu dolu olduktan sonra, taziyeye gideceklerine, televizyon karşısına kurulup, Hacettepe-Beşiktaş maçını seyrettikleri ve telefonu kaldırıp, Ertuğrul Sağlam’ı aradıkları ortaya çıktı...

Cumhurbaşkanımız, "Maçı beraber seyrettik, çok üzgün görünüyordun, bu halin bizi de üzdü, sayın başbakan da benimle aynı duyguları paylaşıyor, futboldur, her şey olur, kendini üzmeye değmez, Allah hakkında hayırlısını nasip etsin" dedi.

*

E hal böyleyken sanırım siz de, sayın cumhurbaşkanımız ve başbakanımızla aynı duyguları paylaşıyorsunuzdur...

Üzül üzül, bi yere kadar yani.