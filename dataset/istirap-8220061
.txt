"Halk bölündü, ülkenin huzuru bozuldu, büyük ıstırap içindeyim, fevkalade üzgünüm" demiş.

*

Bi nostalji de ben yapayım.

Yazmıştım... Gene yazayım.

*

536 imam hatip lisesinin 327’sini tek başına açarak, erişilmesi adeta imkánsız bir rekor kıran kimdir?

a) Barack Obama.

b) Veli Küçük.

c) Maldonado.

d) Muhtar Kent.

e) Süleyman Demirel.

"Hákim kılınacak olan şeyler, İslam’ın getirdiği ana kaidelerdir, sünneti seniyyedir" diyen kim?

a) Sünnetçi Kemal Özkan.

b) John Rambo.

c) Hidayet Türkoğlu.

d) Bart Simpson.

e) Süleyman Demirel.

"İmam hatipler, imam yetiştirsin diye açılmadı. Dinini bilen doktorlar, avukatlar, mühendisler olsun diye açıldı" diyen toplum mühendisi kim?

a) Cemil İpekçi.

b) Jack Bauer.

c) Burhan Altıntop.

d) Çinturato Pirelli.

e) Süleyman Demirel.

"Müslüman bir ülkede, dinini bilen insanlardan niye korkuluyor ki" diye soran mütedeyyin isyankár kim?

a) Haile Selasiye.

b) Paris Hilton.

c) Memati.

d) Amy Winehouse.

e) Süleyman Demirel.

"Türkiye, laikliği dinsizlik olarak anlamış" diyen felsefe insanı kim?

a) Charles Bukowski.

b) Ayn Rand.

c) Alexandr Sergeyeviç Puşkin.

d) Acun.

e) Süleyman Demirel.

Türkiye’nin usul usul getirildiği "ıstıraplı" noktada, laikliği savunacak belki de en son kişi kimdir?

a) Justin Timberlake.

b) Recep İvedik.

c) Kostas Karamanlis.

d) Shrek.

e) Süleyman Demirel.