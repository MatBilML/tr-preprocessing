Alkışlamıştı ahali.

*

Doğalgaza zam yapılınca ne dedi?

"Doğalgazın fiyatını biz belirlemiyoruz, üreticileri belirliyor, düşürecekse orası düşürüyor."

Gene alkışladılar.

*

Elektriğe zam yapılınca?

Hakeza.

*

E şimdi ekmeğe zam yapıldı...

İstanbul Fırıncılar Odası Başkanı çıktı, ne dedi biliyor musunuz?

"Ekmeği unla yapıyoruz, fırıncıların buğday tarlası mı var?"

*

Ayakta alkışlıyorum, ayakta!

*

Ha diyebilirsiniz ki, "Kardeşim, bizim banknot matbaamız mı var?"

Kusura bakmayın...

O da sizin sorununuz.

*

Bakın "halkın cumhurbaşkanı" Tokyo’yu geziyor; siz hálá ayağınızda tokyo terlikle geziyorsunuz...

O nedenle, Japon atasözüyle başlamıştık; Türk tekerlemesiyle bitirelim: "Kedi nerede? Ağaca çıktı. Ağaç nerede? Balta kesti. Balta nerede? Suya düştü. Su nerede? İnek içti. İnek nerede? Dağa kaçtı. Dağ nerede? Yandı, bitti, kül oldu."