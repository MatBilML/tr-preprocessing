"Tahrik"atçı oldular.

*

Devamlı tahrik oluyorlar.

*

Bakın, jetskici olanı demiş ki:

"Öyle bebekler yapıyorlar ki...

Uzun bacaklı falan.

Saçları taranıyor.

Üstelik çıplak.

Tahrik edecek gibi."

*

Şeytan diyor, koy Barbie fotoğrafını manşete, gözüne de bant at...

Bak bi daha yapıyor mu şıllık!

*

(Şimdi anlıyor musunuz, o garibim kadınlar niye çarşafa giriyor? Normalde, işi sağlama almak için brandaya girmeleri lazım... Hatta bırak kadınları, ben kendi payıma, bunların önünde secdeye bile varmam, ki, n’olur n’olmaz...

Veya, alüminyum don.)

*

Şaka bir yana...

Aklını yitirdi Türkiye.

*

Çağdaş, aydınlık, Atatürkçü bilim insanlarını hoyratça içeri tıkarsan, cüppeli müppeli hocalara "sivil toplum örgütü" diyen "züppeli hoca"ları demokrat profesör zannedersen, dindarım ayaklarına yatan dolandırıcıları baş tacı edersen, iktidar nimetlerinden yolunu bulmak için gelene ağam gidene paşam dersen... Varacağın adres bellidir.

*

Bindik bir jetskiye...

Gidiyoruz kıyamete.

*

Dolayısıyla...

Yerim sizin demokrasinizi!

Hani jetskilere plajlara yaklaşma yasağı filan konuyor ya... Bunlara da insanlara yaklaşma yasağı konsun kardeşim.