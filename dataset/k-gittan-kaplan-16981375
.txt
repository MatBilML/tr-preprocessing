a) Behzat Ç.
b) Komser Kolombo
c) Bekçi Murtaza
d) Süheyl Batum
e) Hiçbiri

*

Gariban çocukları şakır şakır şehit olurken, politikacı, general, kodaman çocuklarının vatani görevlerini Boğaz’da, orduevlerinde yaptığı... Ha bire göbeğe çizik attırma, dalağı aldırmış gibi yaptırma çetesinin ortaya çıktığı, Bakan’ın bile
sahte evrakla asker kaçağı
olduğu ülke hangisidir?
a) Burkina Faso
b) Aşağı Saksonya
c) Yukarı Volta
d) Doğu Timor
e) Hiçbiri

*

Kandil’i BBG evi gibi izliyoruz derken, Murat Karayılan’ın Kandil’de basın toplantısı yapmasını armut gibi seyredene... Hayatını terörle mücadeleye adayan subayları içeri tıkıp, teröriste kırmızı halı üzerinde halay çektirene, ne denir?
a) bravo
b) yasu vre
c) congratulations
d) viva
e) yuh

*

Bir yandan “benim oyumla dağdaki çobanın oyu bir mi” diyene küfür ederken, beri yandan “okuyanla okumayan bir mi” deyip, cukkası olana bedelli askerlik çıkarmak isteyen kimdir?
a) Quaresma
b) Minik Osman’ın fingirdek üvey anası Caroline
c) Muhammed el Baradey
d) Lady Gaga
e) İbiş

*

Sanırsın kukuletadır, kapişondur, Armani türbandır... Yıllardır hiç rahatsızlık hissetmeden kafasında
Amerikan bezi “çuval”la
gezen millet hangisidir?
a) Tutsiler
b) Aborijinler
c) Aztekler
d) Hobbitler
e) Hiçbiri

*

İnternetten höt söz yapıp, oyları patlatan, sarayda baş başa helalleştikten sonra zırhlı Audi’ye binip giden kimdir?
a) Michael Schumacher
b) Lance Armstrong
c) Kenan Sofuoğlu
d) Şoför Nebahat
e) Hiçbiri

*

Emri altında çalışan herkes darbeci diye içeri tıkılırken, kendisi sanki o sırada Satürn’deymiş gibi, kozmik imalarla, “kasaptaki ete
soğan doğramam, sağılmamış süte şeker koymam, denizdeki balığa limon sıkmam, marketteki sucuğa yumurta kırmam” diyen zat-ı muhterem kimdir?
a) Sahrab Soysal
b) Emine Beder
c) Ayşe Tüter
d) Vedat Milor
e) Hiçbiri

*
12 Eylül 1980’de “Evren memleketimizin son şansıdır, darbe değildir bu, meşru müdafaadır, haklıdır, paşanın sözleri sadece hukuki değil, aynı zamanda başucunda tutulması
gereken mukaddes kitap gibidir” diye methiyeler düzüp, evlerinde parti vererek ağırlayıp, 12 Eylül 2010’da utanmadan, “Evren yargılanmalı” diye köşeler döşenen yüzsüz arkadaşların mesleği nedir?
a) dönerci
b) hamal
c) overlokçu
d) pezo
e) gazeteci

*

Gelene ağam gidene paşam demediği için, güce boyun eğmediği için, 12 Eylül darbesinde hapse tıkılan onur abidesi sanatçımız Müjdat Gezen, bugün, haysiyet celladı tetikçi medya tarafından darbecilikle suçlanırken... 12 Eylül 1980’de “Türk Silahlı Kuvvetleri yerinde ve zamanında karar aldı, halkımıza hayırlı ve uğurlu olmasını diliyorum” deyip, 12 Eylül 2010’da “Bunlar iki cihanda lekeli, ben evet diycem” diyen sanatçımız kimdir?
a) Paris Hilton
b) Romalı Perihan
c) Haydarpaşa’nın gelini
d) Kaldırım Serçesi
e) Hiçbiri

*

Adı Ramazan olan Antalyalı erin, ramazan ayında şehit düştüğü gün, Antalya’daki golf turnuvasına katılan, üstelik, 10 kişinin katıldığı turnuvada anca 9’uncu olabilen kuvvet komutanı için Mustafa Kemal ne demiştir?
a) İstikbal golflerdedir
b) Yurtta golf, cihanda golf
c) Ne mutlu golfçüyüm diyene
d) Golfçü milletin efendisidir
e) Ben sana general olamazsın demedim, Tiger Woods olamazsın dedim.

*

İnsanların eşinin, kızının namusuna iftira atıp, şeref madalyalı subayların kafasına sıkmasına sebep olan... Sahte olduğu kanıtlanan imzaları, sahte olduğu kanıtlanan belgeleri, sahte olduğu kanıtlanan planları, gerçekmiş gibi manşet yapan dinciler, hangi dine mensuptur?
a) Gavur
b) Budizm
c) Mormon
d) Patates dini
e) Hiçbiri

*

Şehide “kelle”, şehit yakınlarına “askerlik yan gelip yatma yeri değildir canım kardeşim” diyen devlet adamı, askerliğini nerede yapmıştır?
a) Pentagon
b) Estergon kalesi
c) Vietnam
d) Kuznetsov uçak gemisi
e) Kantin

*

“Ordu tasfiye edilsin, Apo paşa olsun” diyen yandaşlar, hangi partinin yandaşıdır?
a) Pijama partisi
b) Doğum günü partisi
c) Bekârlığa veda partisi
d) Seks partisi
e) Hiçbiri

*

Kendisi Manisa’dayken, kendisine Ankara’da suikast yapılacağını öne süren, aşçıyı suikastçi diye yakalatan, fuhuş yuvası bastırtır gibi bastırttığı kozmik odaya kozmetik oda benzetmesi yapan, “iyi ki bu komutanlarla savaşa girmemişiz” diyen, mesir macunu uzmanı siyasetçi kimdir?
a) Haydar Dümen
b) İdi Amin
c) Manisa Tarzanı
d) Asterix
e) Hiçbiri