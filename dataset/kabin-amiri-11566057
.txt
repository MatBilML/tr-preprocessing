Van gitti.

Vanlı Milli Eğitim Bakanı gitti.

Eskişehir gitti.

Eskişehirli Maliye Bakanı gitti.

Mersin gitti.

Mersinli Devlet Bakanı gitti.

Ordu gitti.

Ordulu Enerji Bakanı gitti.

Kastamonu gitti.

Kastamonulu Spor Bakanı gitti.

Teğet geçmedi...

Ekonomiden Sorumlu Bakan gitti.

*

"Kazandık" filan deniyor ama, 29 Mart’ın kaybedildiğinin itirafıdır bu tablo.

*

Siirt gitti.

Siirt’ten gelen duruyor.

Bence en büyük sürpriz o.

*

Tabii diyeceksiniz ki...

Manisa gitti, Bülent Arınç niye geldi?

O maç başka...

Süper Lig’e sadece Manisaspor yükselmiyor, Saadetspor da yükseliyor. Gümbür gümbür geliyor... Arınç’ın iki "sakallı" defans oyuncusuyla birlikte kadroya monte edilmesi ondan...

İlk seçimde playoff var!

*

Ayrıca...

"Bakkal dükkánı açar gibi bakanlık açmışlar, önüne gelene bakanlık dağıtmışlar. Bir yandan israfa haram diyeceksin, bir yandan israfı sen yapacaksın, olmaz... ABD bile 14 bakanlıkla idare ediliyor... Tasarruf edip azaltacağız, kabineye 23 bakan fazla" diyen kimdi?

Kabin amiri.

*

Netice?

Zaten 24’tü...

AB bakanlığı kurdu, 25.

Revizyon yaptı, 26 oldu.

*

Başka?

"Tutturmuşlar, Cumhurbaşkanı adayı dışardan olsun diye... Meclis dışından bir aday, millet iradesine saygısızlıktır... 550 milletvekilinin kalitesi, kapasitesi temsile müsait değil mi?" diye soran kimdi?

O.

*

E bakıyoruz...

Hariciye Bakanı, hariçten gazel.