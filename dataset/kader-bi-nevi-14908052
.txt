*

Giriyoruz “yandaş medya arşivi”ne...
Haberler şöyle.

*

“Dursun Çiçek’in hazırladığı AKP’yi bitirme eylem planının altında Korgeneral Mehmet Eröz’ün imzası var. Aynı korgeneral, daha önce de Ergenekon’dan sorgulanmıştı.”

*

“Camileri bombalayıp, kendi F16’mızı düşürerek, darbe yapmayı planlayan muvazzaflar arasında, Tuğamiral Cem Çakmak da var. Tuğamiral Çakmak, cebir ve şiddet kullanarak Türkiye Cumhuriyeti’ni yıkmaya teşebbüs ve silahlı terör örgütü üyesi olmak suçundan tutuklandı.”

*

Sonra?

*

Şili’den dönen Başbakan, Genelkurmay İkinci Başkanı Orgeneral Aslan Güner’le toplandı.

*

O kimmiş?

*

“Kırmızı halı kaçkını Aslan Güner, First Lady Hayrünnisa Gül’ün elini sıkmadı. Özal’ın vefat ettiği gün, ambulansı tamire, doktoru izne gönderdiği söylenir. Akıl
danıştığı kişiler, Hurşit Tolon ve Tuncer Kılınç’tır. Ergenekon’un sivil kanadı ile sıkı irtibat halindedir.”

*

Başka?

*

Bence yeter.

*

“Limanları İsrail’e satmayın, mayınlı araziyi İsrail’e vermeyin” dediğimizde... “Neymiş İsrailliymiş, neymiş Yahudi’ymiş, ne yazık ki köhnemiş ideolojik yaklaşımlar bunlar... Paranın İsraillisi, dini, ırkı, vatanı olur mu? Üstelik, bunlar buraya geldiğinde, koskoca gemiler gelecek, alışveriş yapacaklar, paralı bu insanlar, bırak gelsin” meselesine hiç girmeyeyim...

*

Bi de ABD’de takılmış “Yahudi Cesaret Madalyası” meselesi var ki, ona hiç girmeyeyim!