Dolar.

Türban.

AKP kapatma davası.

*

Hangisini yazayım karar veremedim...

Hepsini birden yazayım bari.

*

Tayyip Erdoğan’ın takımı Fener’e

rakip olarak kim çıkmıştı?

AKP!

A’rsenal.

K’iev.

P’orto.

Neticede, Tayyip Erdoğan’ın takımı

Fener’e bitirici golü kim attı?

Ramsey!

*

Kaderin böyle cilveleri oluyor...

*

Bakın, "kader" dedim, aklıma geldi.

AKP’nin en sevdiği hukukçu kim?

Haşim Kılıç.

Anayasa Mahkemesi Başkanı.

Türban mürban konularında pek hassas olduğu için, AKP kapatma davasında tek başına direndi, "Kapatılmasın" dedi, sonra da çıktı, "Kapatılmamıştır" dedi.

AKP alkışladı.

Haşim Kılıç direnmeseydi, kapatılsın deseydi, kapatılsaydı, şu anda ekonomide ve Güneydoğu’da çıkan yangının ’’bir numaralı sorumlusu’’ kim olacaktı?

Laikler!

Şu anda ekonomide ve Güneydoğu’da çıkan yangının ’’bir numaralı sorumlusu’’, AKP ne olacaktı?

Mazlum!

*

Fener’i Ramsey bitirdi.

AKP’yi Haşim Kılıç.

*

Kaderin böyle cilveleri oluyor.