Çarşı nükleere karşı
Çarşı hes’lere karşı
Çarşı teröre karşı
Çarşı savaşa karşı
Hangi birini sayayım bilmem ki, sokak hayvanlarının mesela, katledilmesine karşı... Topluca kan bağışında bulunur, kimsesiz çocuklara oyuncak, defter-kitap dağıtır Çarşı... Karda kışta soğukla mücadele eden depremzedeler için sahaya atkısını atar, iliklerimize kadar ürpermemizi sağlar.
Gezi parkının yıkılmasına da karşı.
İnsandan yana Çarşı.
**
Ve, darbeci dediler Çarşı’ya.
**
Bunu dedikleri gün...
Gezi parkı direnişçileri için “yaptığınız eylemi si...yim vatan hainleri” diyen, “Ermenilere bıraktınız meydanı, Allah belanızı versin eylemci çapulcular” diyen, “yazıklar olsun bunlara destek çıkanlara” diyen, “orada polis olmayı çok isterdim” diyen yandaş güreşçi Rıza Kayaalp’e Akdeniz Oyunları’nın açılış töreninde milli takım kafilemizin bayrağını taşıttılar.
**
Çarşı’nın göğsüne iftira yaftası yapıştırmaya kalkarken...
Türk sporunun göğsüne takılan “utanç madalyası”dır bu!