*
Dünyanın hangi gelişmiş ülkesine giderseniz gidin, o ülkenin en zengin insanı, mutlaka ve mutlaka “üreten” işadamıdır... Bizim en zenginimiz,
malını mülkünü “satan” işadamı.
*
Ki...
Türkiye’nin en zengin işadamı, hayatındaki en büyük hatanın
“almak” olduğunu söyledi.
Bi defa yatırım yapmış.
Alma gafletinde bulunmuş.
Acayip zarar etmiş.
“Satınca” kurtulmuş.
Hatta kurban kesmiş.
*
“Açınca” zarar eden, “kapatınca” köşeyi dönen işadamının ticari başarı sırlarını anlattığı saatlerde... Rize’de “Kapatıyoruz” ismiyle “açılan”
mobilya mağazasında kuyruk oldu.
*
Bayram tatilinde bile açığız diyenlerin şakır şakır iflas ettiği, onların yerine Kapatıyoruz’ların açıldığı dakikalarda... Televizyonda şu ekonomi haberini verdiler:
“Büyüyoruz...”