55 bin.

Şimdi kaç?

47 bin.

*

E hani paşa?

N’aaptı ki bu sefer?

*

Dikkat ediyorsan...

Minnesota’daki muslukçu Jason, evinin mortgage taksidini ödemiyor diye, senin ülkende dolar yükseliyor.

Niye?

Sana mı sordular Jason’a kredi verirken?

*

Seninle ne alakası var ki, Japon ev kadını Akiro, kimonosunu satıp TL’ye yatırmış da, sonra geri çekmiş de, senin borsan o yüzden düşmüş filan... Carry trade mi diyorlarmış ne... Hem zaten kimdir bu Akiro?

*

Kafan karıştı di mi... Yoksa, anlatmadılar mı sana kahvede?

*

"Neyi anlıcam" dersen...

Türkiye artık ne ekonomik kriz çıkartabilir, ne de çıkması muhtemel ekonomik krizi durdurabilir...

Türkiye artık bizim değil.

Anlayacağın bu.

Canım kardeşim.

*

Çocuk sevindirir gibi eline tutuşturdukları balon, şişti şişti, dayanamıyor, hava kaçırıyor...

Ya fiyuuuv diye fırlayıp gidecek...

Kalakalacaksın.

Ya da bum!

*

Bak, balon dedim, aklıma meteoroloji balonu geldi...

*

Yağmur kesildi...

Ankara’yı gördün.

Şimdi de rüzgár dönüyor, küresel bulutlar dağılıyor.

Sağanak dolar bi kesilsin...

Maalesef asıl o zaman göreceksin, yaz ortasında sahte cennetine nasıl kar yağıyor!