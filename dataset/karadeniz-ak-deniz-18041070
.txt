*
Karadeniz iktidar.
*
109’u Karadenizli.
92’si İç Anadolulu.
87’si Doğu Anadolu.
81’i Marmara.
73’ü Güneydoğulu.
55’i Akdenizli.
Ege figüran...
Sadece 53’ü.
*
32 mebus İstanbullu. Ancak, nüfusa vurunca, komik bi rakam. Konyalıları, Kayserilileri toplayınca, İstanbulluları geçiyor. Kahramanmaraşlılar Edirnelilerin 5 katı. Şanlıurfalılar, Eskişehirlilerin 3 katı. Diyarbakırlılar, 11 Bursalıdan fazla. 18 Trabzonlu var, Antalyalıların 3 katı. 6 Şırnaklı var, İzmirliler kadar. Karamanlı İzmitliye
eşit. Muşlular Ispartalıdan çok.
*
CHP’ye damgasını vuran şehir, İstanbul... 14 İstanbullu var. Sonra,
5’er Ankaralı ve Mersinli geliyor. İzmir’den 13 mebus çıkardı, sadece 3’ü İzmirli. Tuncelililer İzmirliler kadar. Ordulular Uşaklıların 3 katı. Tokatlı Afyonlu kadar. Diyarbakırlı Muğlalı kadar. Rizeli Tekirdağlı kadar. Bursalı Denizliliden çok. Pek çok şehirden mebus çıkaramadığı için, hemşeri haritası net değil, ancak, bu durumda bile Trakyalılar Güneydoğululardan az.
*
MHP’ye damgasını vuran şehir, yok... Belki Adanalı diyebiliriz, 4 Adanalı var. İstanbul’da sadece 1 İstanbullu var, Ankara’da Ankaralı yok, İzmir’de İzmirli yok. Ancak, çok az mebus çıkarmasına rağmen, nüfus kayıtları itibariyle yedi bölgemize en dengeli dağılan parti
MHP görünüyor. Ispartalı da var, Diyarbakırlı da var. Muğlalı da var, Iğdırlı da. Konya-Trabzon 2-2.
*
BDP’ye damgasını vuran şehir, sürpriz, Bursa... Oradan hiç mebus çıkarmadı ama, 2 mebusu Bursalı... Ankaralı 1; İstanbullu, İzmirli yok. Diyarbakırlı 4. Elazığ, Şanlıurfa 3’er.
*
AKP’ye damgasını vuran şehir, Trabzon... 15 Trabzonlu var. İstanbullu da 15 ama, Ordulu ve Rizelileri yan yana getirince, İstanbul’a basıyor. Mardinliler İzmirlilerden fazla, Giresunlular 2 katı, Kayserililer 4 katı, sadece 2 İzmirli var. Konyalı, Ankaralıdan çok. 10 Ankaralı var, bunların sadece 2’si Ankara mebusu. Muşlu Denizlili kadar. Vanlı Çanakkaleliden çok. Diyarbakırlı Edirnelinin 6 katı. Bulgaristan doğumlu mebus, Uşaklılar kadar. Yunanistan doğumlu mebus, Aydınlılar kadar. Almanya, Belçika, Norveç doğumlu
mebus var. Amasyalı Niğdeliden, Çorumlu Mersinliden fazla. Karabüklü İzmitli kadar. Sinoplu Burdurludan çok.
*
Özetle...
Türkiye’yi Karadeniz yönetecek.
*
Bi çılgın proce daha patlatıp, Karadeniz’in adını Ak’deniz diye değiştirirlerse, şaşma... Yeni
anayasa ayaklarıyla Ege’yi de
haritadan silip, eskisi gibi Akdeniz yaptın mıydı, tamamdır bu iş.