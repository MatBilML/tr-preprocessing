Manisalıdır çünkü paşa.

Köftenin kralını yaparlar orda.

*

Ben tam "odun köftesi"nin tarifini yazıp, içine neden soğan doğranmayacağını anlatmaya hazırlanıyordum ki, vaziyet anlaşıldı...

Meğer, paşanın büyüklerinden öğrendiği bir lafmış bu.

*

Anladıysam Arap olayım!

Çünkü bu yaşıma geldim...

Böyle laf duymadım.

Büyüklerimi aradım tabii hemen, bilen yok... Edebiyat fakültesini aradım, profesörlerle konuştum, duymamışlar... Kasaplar Derneği’ni aradım, ı-ııh.

*

"Dereyi görmeden paçaları sıvamam" tamam... "Doğmamış çocuğa don biçmem" de var... "Fol yok, yumurta yok"u biliyoruz... Çok afedersiniz, "Avucuma ne osurdun ki, burnuma ne tutayım" bile kullanılır.

Ama öbürünü bilen, duyan yok

*

"Kozmik özdeyiş" herhalde...

Sadece esrarengiz paşamız biliyor!

*

Şaka bir yana, sanırım anlamı şu...

*

- Darbe girişimi var mı?

- Kasaptaki ete soğan doğramam.

- Savcı’ya da gidecek misiniz?

- Sağılmamış süte şeker koymam.

- İfade verecek misiniz?

- Denizdeki balığa limon sıkmam.

- Ama komutan sizdiniz...

- Bir bakış açısına göre bendim de diyebilirim, bir bakış açısına göre ben değildim de diyebilirim, prensip olarak marketteki sucuğa yumurta kırmam.

*

Ne Ergenekon’muş be birader...