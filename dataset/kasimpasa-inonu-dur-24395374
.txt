*
Kasımpaşaspor özel madde koymuş, tribünlerden siyasi içerikli küfredilirse, sözleşme derhal feshedilecekmiş.
*
Maçın ortasında topunu alıp giden çocuk gibi yani... Başbakanımıza faul yaparsanız, oynatmam demiş.
*
Halbuki...
Sene 1948.
Londra Olimpiyatı.
Bizim güreşçiler, asker bavulu gibi yerden yere vuruyor, rakiplerin tuş olmaktan adeta sırtı soyuluyor. Altı sıklette altın madalya alıyoruz. Üçü, aslanlar aslanı Yaşar Doğu, Celal Atik ve Nasuh Akar. Diğer üçü, Kasımpaşaspor güreşçileri Gazanfer Bilge, Mehmet Oktav ve Ahmet Kireççi... Hani “Türk gibi kuvvetli” lafı vardır ya... İşte onun orijinali olan “bir Türk’ten kuvvetli ancak iki Türk vardır” lafı, İngiliz basınında slogan oluyor. Sonra ne oluyor? Cumhurbaşkanı İsmet İnönü, Türkiye’yi gururlandıran Kasımpaşaspor’u tarihe geçiriyor, armasında Türk bayrağı taşıma onuru veriyor. Böylece Kasımpaşaspor, İsmet İnönü sayesinde, sadece üç kulübümüze nasip olan “milli-manevi miras”a sahip oluyor.
*
Kasımpaşaspor Stadı Tayyip Erdoğan ismini taşıyor ama... Mevzubahis İnönü’yse, gerisi teferruattır. Yarın öbür gün devran döner, iktidar değişir, Tayyip Erdoğan levhasını söküp yerine başkasını takarlar. Armadaki ay-yıldız kalır.
*
Kasımpaşaspor...
İlelebet İnönü’dür.
*
Üstelik, siyasi içerikli küfredenler
o stada girmeyecekse... En başta,
bu milletin kahramanı İnönü’ye
Hitler falan diyen Recep Tayyip Erdoğan’ın girmemesi gerekir!