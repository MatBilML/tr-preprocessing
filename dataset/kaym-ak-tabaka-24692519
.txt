Elit semtlerde oturanlar...
İmtiyazlı çevreler bizi sevmez.
Belli zümreler bize karşıdır.
Elitist gruplar, seçkinci sınıflar, milletin tercihinden rahatsız olur.
*
“Gezi” için ne demişlerdi?
Bir avuç kaymak tabaka!
*
Abdullah’ı öldürdüler.
Narenciye paketleme tesisinde asgari ücretle çalışıyordu, 6 kardeş, 8 nüfus, duvarları sıvalı, badanasız evde yaşıyorlardı. Babası çiftçi... Katledildiğinde, üzerinde 25 kuruş bile yoktu, cebinden sadece katlanmış Atatürk posteri çıktı.
*
Ethem’i öldürdüler.
Kaynak işçisiydi.
*
Mehmet öldü.
Lokantada garsondu.
Babası pazarcı.
*
Ali İsmail’i öldürdüler.
Babası inşaat işçisi.
Tuğla taşıyarak okuttum onu diyor.
*
En son, Ahmet’i öldürdüler.
Üniversite mezunu, işsizdi.
İnşaatlarda çalışıyordu.
*
Gemicik filoları.
Pırlantacı mağazaları.
*
Abdullah, elitist.
Ethem, seçkinci.
Mehmet, imtiyazlı çevre.
Ali İsmail, belli zümre.
Ahmet, kaymak tabaka.