Yahya "Doğan" var.

Mustafa "Kuş" var.

Abdurrahman "Kurt..."

Burhan "Kuzu..."

Murat "Mercan" var.

Erdal "Kalkan" var.

Ali "Aslan..."

Hasip "Kaplan..."

Mehmet "Ceylan..."

Atilla "Koç..."

*

"Kedi" dediler, itiraz!

*

Aslan diyorlar, kasılıyor.

Kedi diyorlar, kızıyor.

Halbuki akraba onlar.

Üstelik...

Bursa "timsah", Denizli "horoz", Beşiktaş "kartal"ken; "aslan o, aslan" denilen Başbakan, "kanarya" değil mi?

*

Bush’un parti sembolü, "fil."

Obama’nınki, "eşek."

Borsaya bak...

Ya "ayı", ya "boğa."

Polisimiz, "yunus."

Hakaret bunun neresinde?

*

Sıfatsa mesele...

Süleyman "Çirkin" var mesela.

MHP Hatay Milletvekili.

Hiç sesini çıkarıyor mu?

Ya da ne bileyim, Kamer "Genç", Atilla "Kart"tan 15 yaş büyük aslında...

Ahmet "Türk" desen, Kürt.

*

Zoolojiye dönersek...

Onca hayvan arasında bi tek kediye gıcık olana kadar, memleketin evrensel adı "hindi" değil mi yahu?