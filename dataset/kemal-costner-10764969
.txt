*

Şapkanın arkasında da Türk bayrağı var, iyi mi... Cami önündeki mitinglerde Türk bayrağı açanların linç edildiği bir ülkede, provokasyon değil de, nedir bu?

*

Üstelik...

Kaba bi adam.

Bi milyon yuro vermişler THY’yi tanıtsın diye, "Ne THY’si birader?" diyor basın toplantısında, "Hayatımda binmedim, binmeye de niyetim yok!"

*

Ben, Arabistan’dan terlikle gelen THY müdürünün yerinde olsam, gözünün yaşına bakmam, gözaltına aldırırım bunu.

*

Çünkü...

Eşşek yükü para verdin, getirdin, dinci medya nasıl haber yapsın şimdi bunu?

*

Atatürk posterinin önünde konuşsa, bantlarsın posteri, atarsın karenin dışına...

Atatürk tişörtü giyse, kolayı var, sadece kafasının fotoğrafını koyarsın...

Ama öyle böyle değil ki.

Herif alnına yazmış Atatürk’ü!

Şapkadaki yazıyı silip, bilgisayar montajıyla "durmak yok, yola devam" yazsan, olmaz, AKP’liler bile yemez.

Şapkayı kessen...

Sadece gözünü koysan...

Atatürk gibi bakıyor, daha fena.

*

"Kurtlarla Dans" filminde oynamasından belliydi zaten... Bakın, iddia ediyorum, bas bunun otel odasını, ruhsatsız lav silahı çıkmazsa, ne olayım.