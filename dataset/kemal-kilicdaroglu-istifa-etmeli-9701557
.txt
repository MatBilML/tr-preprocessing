*

Neymiş efendim, Şaban Dişli

katakulli yapmış da, milyon

doları indira gandi yapmış filan...

Boş işler bunlar, boş.

*

Kimi, kime şikáyet ediyorsun?

"Bi dümen çevireyim, senin arsanın değeri beş kat artsın, sen de beni gör" desem, 70 milyon nüfusun yüzde kaçı itiraz eder? Bak dikkat et, "Boğaz’ı talan ettiler" falan diye söylenip durur herkes... "İster misin Boğaz’daki o villalardan birini" diye sor, yavşak yavşak sırıtmaz mı, "kim istemez" diye? Hatta, bırak arsayı villayı... Avanta kömür, bulgur almayı içine sindiren adam, başkasının avanta almasına bozulur mu zannediyorsun?

*

Norveç mi burası?

Yarın öbür gün seçim gelir, nasıl olsa imara açılır diye, orman arazilerini yağmalayanlar, Japonlar mı? "Devletin malı deniz, yemeyen keriz" vecizesi, Almanlara mı aittir? "Bal tutan parmağını yalar" de... "He valla" diye, gevrek gevrek gülmezler mi? "Çalsın ama iş yapsın" İngiliz özdeyişi midir?

*

Bırakın boş işlerle uğraşmayı...

*

Recep, başkan.

Şaban, yardımcısı.

E Ramazan’a da günler kaldı.

Mübarek üç aylardayız...

Nifak sokmayın millete.