Yakışıklı.

Genç.

Boylu poslu.

Karizmatik.

*

Tecrübesiz.

Basiretsiz.

Hırsları aklının önünde giden...

Kof.

Ahmak bir adam o.

*

Kim seçti bunu?

Gürcistan halkı.

*

Soros’tan parayı aldılar...

"Dünya bize hayran" sandılar.

"Statükocu" dedikleri, diplomasi kurdu Şevardnadze’yi indirip, bu arkadaşı getirdiler. Amerikan bayraklarıyla tura çıktılar. Korna çaldılar.

*

Şimdi?

"Demokrasi geldi" zannedip, Saddam’ın heykeline şıpıdık terlikle vuran cahil Araplar gibi, Tommiks’in gelip kendilerini kurtarmasını bekliyorlar.

*

Kaçınılmaz sondur bu.

Üç satır tarih okuyan bilir ki...

Böyledir.

*

Rus Çarı elinin tersiyle patlatınca nereden geldiğini şaşıran Gürcistan, el prezervatifiyle gerdeğe girmeye kalkan, bağımsızlığını başka başkentlerde arayan her millet gibi, "kendi tercihlerinin bedelini ödüyor" şu anda...

Canla, gözyaşıyla, utançla.

*

"Her millet layık olduğu şekilde yönetilir" derler... Boş verin siz onu... "Her millet icraatına tahammül ettiği hükümetin mesuliyetine ortaktır" der, Mustafa Kemal... Lafın doğrusu budur.