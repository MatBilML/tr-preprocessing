*

Hálá "Kırım Kongo Kanamalı Ateşi Hastalığı" diyorlar... Halbuki, resmen, "Türkiye Kanamalı Ateşi Hastalığı..." Çünkü, Kırım’da ve Kongo’da görülmüyor artık.

*

2005, 13 ölü.

2006, 27 ölü.

2007, 33 ölü.

Bu sene, bismillah, 9...

Şimdilik!

Kışa kadar 40’ı rahat geçer.

*

Radyasyon oluyor...

Ticaret Bakanı, sorun olmadığını göstermek için, kameralar önünde imrendire imrendire çay içiyor.

Kuş gribi oluyor...

Başbakan, sorun olmadığını göstermek için, kameralar önünde tavuk yiyor.

Ahali ishal oluyor...

Belediye başkanı, sorun olmadığını göstermek için, kameralar önünde çeşmeden doldurup doldurup su içiyor.

*

Kene var.

Çıt yok.

*

Şimdi ben vatandaş olarak, Sağlık Bakanı’nın koluna kene yapıştırıp basın toplantısı düzenlemesini bekliyorum...

Sorun var mı, yok mu?

O zaman inanacağım.

Tarım Bakanı’na da razıyım.