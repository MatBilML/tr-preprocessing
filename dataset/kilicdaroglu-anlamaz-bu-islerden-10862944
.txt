*

Adını gölden alan Büyükçekmece’nin adı "büyük" ama, Büyükçekmece Gölü’nün yüzölçümü Küçükçekmece Gölü’nden "küçük" aslında... Zaten, "Büyük"çekmece’nin nüfusu 688 bin kişi, "Küçük"çekmece 785 bin kişi!

*

Kadı"köy"e bağlı olan Ata"şehir"in

"ilçe" yapılması gibi bi şey yani...

*

Sahrayıcedit Mahallesi’nin yanına Yeni Sahra Mahallesi kurdular, halbuki sahrayıcedit zaten yeni sahra demek... Olimpiyatı yok, Olimpiyat Stadı var. 3 kilometreyi 3 saatte gidersin, Formula pisti var. Manifaturacılar Çarşısı’nda plak satılıyor, sahaflarda halı... "Ak"merkez mavi... Yolcu otobüslerinin yüzde 99.9’u Anadolu’ya gider, otogarı Avrupa’da... "Ahır"kapı’ya gemi bağlanıyor, Yedikule "zindan"larında konser veriliyor. Sultanahmet "cezaevi" otel... Bostancı’da bostan yok, Tarlabaşı’nda tarla yok. Beşiktaş’tan Üsküdar’a geç, 2 kilometre, parayla; Beşiktaş’tan Florya’ya git, 22 kilometre, bedava... Tarihi "hipodrom"da ramazan kutluyorlar, atları koşturdukları Veliefendi, şeyhülislam!

*

Vizyon bu.

*

Başka ne diyorlar?

"Kılıçdaroğlu İstanbullu değil."

*

Kadir Topbaş Artvinli.

*

Başka?

"Şehir planlamacısı değil."

*

Şimdiki, muhallebici.

*

Başka?

"Tecrübesi yok."

*

Rögar kapağını açık unutanlar, baraja-dere yatağına ev yaptıranlar, sondaj kazısında metro tavanını delenler, doğalgaz borusuna kepçeyle girip mahalleyi havaya uçuranlar, durup dururken çöken binalara "sağlam" onayı verenler, deniz otobüsüyle şilebe patlatanlar, Karaköy iskelesini batıranlar?

Tecrübeli...

*

Başka?

"İstanbullu’yu tanımıyor."

*

"İstanbul’un nüfusunu bilmiyoruz" diyen kim? İstanbul’da büyükşehir belediye başkanlığı yapmış olan Başbakan!

*

Başka?