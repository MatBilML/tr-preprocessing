*

Plakası ne Başbakan’ın?

002!

*

Hem 2, hem solda sıfır yani.

*

007 James Bond...

Bizde Nazım Ekren.

*

(Şimdi diyeceksiniz ki, o kim? Kardeşim, söylüyoruz size, herkes tanırsa kıymeti kalmaz... Zaten aslına bakarsanız, Mehmet Şimşek’e yakışırdı 007 ama, herhalde protokolde bi hata oldu.)

*

Neyse...

"1" numara neden TBMM Başkanı’dır?

Çünkü, noter gibi oraya oturturlar ama, aslolan odur, halkın iradesini simgeler...

İstersen yüzde 47, istersen 87 al, asla "1" numara olamazsın... "2"ye talimsin.

*

Dolayısıyla "ikinci olanın" değil, "halk desteği azalan"ın bırakması lazım.

Oyu azalan, gitmeli.

*

Ama bakıyoruz yandaş medyaya...

Son seçimde oyları arttığı halde, "Deniz Baykal ile Devlet Bahçeli gitsin" kampanyası var... E hal böyleyken, bizim de şu soruyu sorma hakkımız var:

"5 milyon gazete satılan Türkiye’de, ıkına sıkına anca 50 bin satabilen gazetenin genel yayın yönetmeni niye bırakmıyor?"

*

100 bin satarken görevi aldın, 101 bin yaptıysan, amenna... 90’a düşürdüysen, utanmıyor musun hálá orada oturmaya?

*

Televizyon?

Haber bülteni yapıyorsun, rahmetlinin Dokunmayın Şabanıma’sı bile senden çok izleniyor... Ceset gibi haber yapıyorsun, sonra ağlıyorsun, ölü beni niye geçti?

*

Veya köşeciler...

Manav kesekáğıdına yazıp mahallede dağıtsa, senden fazla okunur... 20 muhabirin maaşını alıyorsun, senin yazdığın kabız yazılar yüzünden gazeten satmıyor, reklam alamıyor, sana para yetiştirecekler diye, 20 muhabir işten atılıyor... Hangi yüzle çıkıp, "o gitsin, bu gitsin" diyebiliyorsun? Allah’ın salağı.