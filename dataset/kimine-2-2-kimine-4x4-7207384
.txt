Ayrıca 12 daire.

Yazlık, Antalya’da.

7 tane...

Bi de Miami’de!

Cherokee cip.

2 trilyon nakit.

*

Ne bu?

Sendikacı.

*

20 yıldır aynı koltukta oturanlar var.

30 yıldır...

40 yıldır...

Castro mübarek!

*

"Çankaya’nın şişmanı, işçi düşmanı" diye bağırıp, Jaguar alan vardı.

Hummer’a binen var.

Papermoon’da yiyen.

E, sendikacı oğlunun fabrikacığı olursa, başbakan oğlunun da gemiciği olur tabii.

*

Memura "sadaka" gibi zam yapılacağını, aylardır "5 lira için pazarlık" ettiklerini duyunca, bunlar geldi aklıma...

Hayır, memur sendikalarının başkanları da böyledir demiyorum...

Böyle değiller.

Hatta böyle olmadıklarını kanıtlamak için, 3’üncü el dandik otomobille falan geliyorlar pazarlığa... Gazetecilere böyle poz veriyorlar!

*

Aferin.

*

Aferin ama...

5 liralık, 10 liralık zamma "tamam" diyen sendika başkanı olur mu kardeşim?

Açlık sınırının altına imza atacaksan -maharetmiş gibi- sendikaya ne gerek var?

2+2’ye "peki abi" diyeceksen...

4x4’e binsen ne olur, mütevazı ayaklarına yatıp belediye otobüsüne binsen ne olur...

*

Asli görevini yapmadıktan sonra, aidatını aldığın üyelerini hükümetin kucağına bıraktıktan sonra, istersen bisiklete bin... Havagazı.