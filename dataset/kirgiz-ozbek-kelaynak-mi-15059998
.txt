Gazze’nin Osmaniye mahallesine roket fırlatıldı, balkonda oturan 47 günlük gelin hayatını kaybetti. Gazze’nin sayfiyesi İskenderun Deniz Üssü basıldı. Komşumuz İsrail’den Gazze’nin banliyösü Şırnak’a havanla saldırıldı. Gazze’nin Siirt semtinde minibüs havaya uçuruldu. Batı Şeria varoşu İzmir’de bomba yakalandı.
*
Bi umuttur... Belki bu şekilde biraz olsun alaka gösterirler diye umuyorum.
*
Bu arada, soydaşlarımız birbirinin gırtlağına çökmüş vaziyette Kırgızistan’da. Kırgızlar Özbekleri doğruyor, Özbekler Kırgızları deşiyor, kan gövdeyi götürüyor, sokaklar ceset dolu, birbirlerinin evlerini yakıyorlar... Tam insanlık dramı; ben diim 200, siz deyin 1200 ölü var.
*
Arkadaşlardan çıt yok. �
*
E merak ediyor insan...�
“İnsaniyet namına” Hamas’ın, İran’ın avukatlığını yapanlar nerede?�
* �
Onlar insan... Ya bunlar?
*
Barzani kardeşiniz...
Kırgız, Özbek ne?
Dış kapının mandalı mı?
*
“Aynı ailedensiniz” diye El Fetih’le Hamas’ın arasını yapmaya çalışanlar, Kırgız’la Özbek’i niye barıştırmıyor?
*
Coni istedi diye “barış misyonu” ayaklarıyla, çocuklarımızı Afganistan’a Lübnan’a bekçiliğe sürenler niye susuyor?
İsrail’e el ense çekmeyi biliyoruz...
Judocu Putin’den mi korkuyoruz?
*
Asker gönderelim demiyorum...
İki laf etmeye niye tırsıyoruz?
BM’yi filan niye toplamıyoruz?
*
Aslında haklısınız...
Memlekette “oy değeri” ifade edecek kadar Kırgız ve Özbek kökenli vatandaş yaşamıyor, size ne ama... BM Güvenlik Konseyi üyesiyiz ya, o açıdan yani.
 