Ediz Hun, Muhterem Nur, Hüseyin Peyda, 1967 yapımı, umutsuz aşk hikâyesi... Dram. �

*

Islak Dudaklar
Mine Mutlu, Orçun Sonat, Kenan Pars, 1975 yapımı, kardeşinin katilini bulmak için şüphelendiği erkekleri baştan çıkartarak itiraf ettirten kadının öyküsü... Polisiye.

*

Zehirli Dudaklar
Tamer Yiğit, Zennube, Esen Püsküllü, sevgilisine musallat olan kötü adamlarla mücadele ederken, pavyon gülü tarafından tufaya getirilmeye çalışılan bıçkın
delikanlı. Macera.

*

Ölüm Saçan Dudaklar
Yılmaz Gündüz, Tülin Elgin, Hüseyin Baradan, 1965 yapımı, siyah-beyaz, insanları robotlaştırıp, hain emellerine alet eden çılgın bilim adamının fenalıkları... Bilimkurgu.

*

Ilık Dudaklar
Figen Han, Kazım Kartal, ailesinin kumar borcunu ödemek için, ailesini mahveden kumarhaneciyle evlenen kadının intikamı... Erotik.

*

Çıldırtan Dudaklar
Hülya Koçyiğit, Ekrem Bora, Sevda Ferdağ, âşık olduğu adamı baştan çıkaran ihtiraslı şıllığı, tertemiz duygularıyla alt etmeyi başaran taşralı genç kız... Romantik.

*

Mühürlü Dudaklar
Müze soygununa şahit oldukları için FBI korumasına alınarak Avustralya’ya götürülen ikizlerin mafyayla savaşı... Aksiyon.

*

Kırmızı Dudaklar
Vampir... Korku.

*

Rüya Dudaklar
Para için kodamanla evlenen, ancak çulsuz piyaniste kapılan kadının yasak aşkı... Müzikal.

*

Yalancı Dudaklar
Cinayetten hapse atılan sevgilisinin masumiyetini kanıtlayan dedektif... Melodram.

*

Kiralık Dudaklar
Belgesel çekmeye para bulabilmek için, porno çekmek zorunda kalan idealist sinemacının başına gelen aksilikler... Komedi.

*

Kirli Dudaklar
Gerilim filmi.

*

İsrail şirketinde çalışmakla suçlanan avukat Kemal, kendisine bu iftirayı atan gizemli işadamının alnını karışlamak için çalışma odasına girer, şöminenin karşısındaki koltuk ağır ağır döner, kamera esas oğlana zoom yapar, “bi zamanlar kapıdan kovduğunuz, hakir gördüğünüz, fakir ama onurlu genç vardı ya, işte o benim” der... Kemal şoke olur. O sırada kapı cart diye açılır, vicdan azabıyla yanıp tutuşan karaktersiz ebe Aliye Rona içeri dalar, “durunnn” diye bağırır. Herkes “siz kardeşsiniz” demesini beklerken, “ben bunun bebekliğini bilirim, bunun mezhebi de farklı” der. Vaziyetin ufak ufak nereye gittiğini anlayan tonton aşçı Necdet Tosun, azgın hizmetçi Mürüvvet Sim’e acilen türban takmasını tavsiye ederken... Şoför Nubar Terziyan’ın etnik kimliğini polise ihbar eden uşak Cevat Kurtuluş, işini kaybetmemek için papyonu çıkarıp, takke takar. Malikâneyi zor günler beklemektedir.