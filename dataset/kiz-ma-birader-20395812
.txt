Eksik etek
Kızını dövmeyen, dizini döver
Avrat malı, kapı mandalı
Kız kocaya, oğlan hocaya
Elinin hamuruyla...
Netice?
YGS sonuçları açıklandı.
Kızlar erkeklerden başarılı.
Geçen sene de öyleydi.
Önceki sene de.
Hep öyle.
Dünyada da böyle.
“Kız”ların doğuştan avantajlı olduğunu kanıtlamak için, adeta poposunu yırttı
bazı “erkek” bilim adamları... Beyin’lerinin ağırlığını tartan da oldu, nöron kablolarının kalınlığını ölçen de... Ne fizyolojik bi sebep bulabildiler, ne biyolojik, ne nörolojik ne de psikolojik.
Cevabı “kadın” sosyologlar buldu. Sosyo-kültürel kalıplar... Eğitimde fırsat eşitliği sağlarsan, kadın erkeği geçiyor.
Hepsi bu.
Karnından sıpayı, sırtından sopayı
eksik etmeyeceksin ki, geçmesin.
Dolayısıyla...
Onore ediyormuş ayaklarıyla “her başarılı erkeğin arkasında bir
kadın vardır” lafı, hikâyedir.
Lafın doğrusu...
Her başarısız kadının önünde takoz
gibi bi erkek vardır.