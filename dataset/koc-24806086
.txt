Milli gemi yani.
*
Fikri, ilk kez 1996’da ortaya atıldı.
O günün genelkurmay başkanı, bugün sanık.
*
2004’te tasarımına başlandı.
2005’te ilk kaynağı yapıldı.
O günün deniz kuvvetleri komutanı, bugün hapiste.
*
2008’de, ilk milli gemimiz Heybeliada, isim annesi Sevil Başbuğ tarafından denize indirildi. İlker Başbuğ terörist ilan edilerek, müebbete mahkûm edildi.
*
2011’de ilk milli gemimizin testleri tamamlandı, hizmete girdi, ilk kez basına tanıtıldı.
Basın mensuplarına brifing veren plan-dizayn müdürü mühendis albay, yargılanıyor.
*
Milli geminin sinyal güvenliğini sağlayan Tübitak uzmanı, tutuklandı. Milli geminin kriptoloji programlarını yazan Tübitak uzmanı, içeri atıldı. Milli geminin sonar sistemi sorumlusu mühendis albay, hapse tıkıldı. Milli geminin elektronik sistemlerini kuran Havelsan’ın genel müdürü, 16 sene yedi. Milli savaş yönetim sistemi Genesis projesinde görev yapan, milli torpido sisteminde görev yapan, tamamı yüksek lisanslı mühendis kurmay albaylar, hatta tersanenin komutanı, tutsak.
*
Kimine casus diyorlar.
Kimine fuhuşçu.
Kimine suikastçı.
Kimine darbeci.
*
Sivil tersanede inşa edilecek olan milli gemiler için ihale açıldı.
İki firma katıldı.
Biri, Aziz Yıldırım’ındı.
Şike mike, bir sene yatırdılar.
*
İhaleyi Koç kazandı.
Gezi mezi ayağıyla...
200 müfettiş gönderdiler.
İhale iptal edildi.
*
Bana sorarsanız, bu milli gemi ısrarından vazgeçmekte fayda var.
Binmişiz AKP’nin kayığına...
Daha ne gemi istiyoruz birader!