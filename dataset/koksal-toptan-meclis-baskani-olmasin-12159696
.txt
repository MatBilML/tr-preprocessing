- Niye?

- Eşinin başı açık çünkü.

*

Milletin kıçında don yokken, eşinin başının açık olması, Köksal Toptan’ın 1 trilyon 200 milyar liralık makam otomobiline binmesini mazur mu gösteriyor?

*

Bülent Arınç’ın eşinin başı kapalı ama... Meclis’in her sene 50 trilyon liralık sağlık faturası ödediğini, bazı milletvekillerinin estetik yaptırdığını, bazı milletvekillerinin iki ayda bir gözlük değiştirdiğini, bazı milletvekillerinin ayda 40 kutu ilaç yazdırdığını, "Ayıptır kardeşim" diyen ve bu rezaleti kamuoyuna açıklayan Bülent Arınç sayesinde öğrenmiştik... Eşinin başı açık olan Köksal Toptan’dan ne öğrendik?

*

Eşinin başı açık olan Köksal Toptan, bu ülkeyi din devletine çevirmeye çalışan hangi yasanın Meclis’ten geçmesini engelledi? Eşinin başının açık olması, Köksal Toptan’ın türbanı siyasi sembol olarak kullanan partinin bir mensubu olduğu gerçeğini değiştiriyor mu?

*

Anayasa Mahkemesi’nin AKP hakkında aldığı "laiklik karşıtı odak" kararı, eşinin başı açık diye Köksal Toptan’ı bağlamıyor mu? AKP, yüce mahkemenin kararıyla, laikliğe aykırı eylemlerin odağı olduğuna göre, sırf eşinin başı açık diye, laik midir Köksal Toptan?

*

Dokunulmazlıkların kaldırılması için ne yaptı, eşinin başı açık olan Köksal Toptan? Yolsuzluk iddialarıyla ilgili soru önergeleri için ne yaptı?

*

Devletin her tarafı badem bıyıklılarla doldurulurken, eşinin başı açık olan bürokratlar adeta mesleki soykırıma uğrarken, eşinin başı

türbanlı olanlar, sırf eşinin başı türbanlı diye başköşelere yerleştirilirken, ne yaptı Köksal Toptan?

*

Uzun lafın kısası...

*

Bize eşinin başı açık Meclis Başkanı lazım değil... Bize, vergilerimizle keyif çatmayacak, milleti soydurmayacak, yolsuzlukların üzerine gidecek, dokunulmazlıkları kaldıracak, insanları türbanlı-türbansız, senden-benden diye ayırmayacak, dinin siyasete alet edilmesine izin vermeyecek, Atatürk Cumhuriyeti’nin temellerine dinamit koymayacak Meclis Başkanı lazım.

*

Yapsın bunları Köksal Toptan...

Eşinin yerine ben takayım türbanı.