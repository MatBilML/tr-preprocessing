Karadon’dan kömür çıkarıyor.
Tonunu 354 liradan satıyor.

*

İşçi...
Günde 5 ton kömür çıkarıyor.
Ayda 900 lira maaş alıyor.

*

Yani, bir ay çalışıp, sadece bir günde çıkardığı kömürü bile satın alamıyor.

*

“Alışıklar” dediği, işte bu.

*

2002’de 17 cenaze.
2003’te 22 cenaze.
(2004’te taşeronlaştırdılar...)
2004’te 68 cenaze.
2005’te 121 cenaze.
2006’da 79 cenaze.
2007’de 76 cenaze.
2008’de 66 cenaze.
2009’da 92 cenaze.
2010, şimdilik, 69 cenaze.

*

“Kader” dediği de, bu.

*

Alt tarafı kömür çıkarırken, can güvenliğini sağlayamıyor... Sanki maden mevzuundan çok anlarmış gibi, “güvenliğini sağlarım” diyerek, gidip elalemin uranyumunu getiriyor!

*

Dünyayı uyarıyorum...
Uranyumun İran’da kalması, dünya için daha güvenlidir.

*

İran’ı uyarıyorum...
Değerli maldır, ayarlar bi Arap, satar bunlar, haberiniz olsun.

*

Türkiye’yi uyarmıyorum...
“Alışık”sınız nasıl olsa.

------------------------------------

KASET NOTU: Söyledik size...“Sel var, fırsat bu fırsat” derseniz, Ayamama deresinden tabak kapmaya koşanlar gibi olursunuz!