*
“Kömür yardımında değişiklik yapılması hakkında Bakanlar Kurulu kararı... Kömür nakliyatı, teslim noktalarına kadar, Kömür İşletmeleri Kurumu ve Türkiye Taş Kömürü Kurumu tarafından yapılacak. Kömürün vergisi, harçları, KDV’si dahil, bu kurumlar tarafından ödenecek. Bu kömürlere ilişkin bedeller, bu kurumlar tarafından görev zararı sayılacak. Bu karar hükümleri, Bakanlar Kurulu tarafından yürütülecek.”
*
Önceki gün...
Anadolu Ajansı geçti.
*
“Türkiye Taş Kömürü Kurumu’nda çalışan maden işçileri, kömür yardımı alamadıkları için protesto eylemi yaptı. Geceyarısı 24 ile sabah 8 vardiyasında çalışan ve toplu iş sözleşmesinden doğan 3 bin 600 kilo kömür alacaklarının verilmediğini iddia eden 400 maden işçisi, mesai bitiminde ocaktan çıkmadı. Gündüz vardiyasında çalışan 400 maden işçisi de, ocağa inmeyerek, eyleme destek verdi. Genel Maden İş Sendikası temsilcisi ‘çıkardığımız kömür yok satıyor, bize kalmıyor, üstelik 3 bin işçi açığıyla çalışıyoruz’ dedi.”
*
İlk haber....
Resmi Gazete’de yayınlandı.
İkinci haber...
Sivil gazetelerde yayınlanmadı!
*
Ki... Sivil gazeteler, Resmi Gazete’de yayınlanan haberi müjde diye yayınlamıştı.
*
Fazla uzatmı’yorum.
Cümleten tebrik
edi’yorum.