Piyasa şahane.
Dünya bize hayran.
Şak şak şak...
Apo mareşal olsun.
Yargıtay kapatılsın.
Danıştay ulemaya danışsın.
Gazeteler haftada 1 gün çıksın.
Milletvekillerine zam yapılsın.
Hepsine uçak alınsın.
Yaşasın, Surinam’a vize kalktı.
Keriz Feneri’ne bağış yapın.
Ali Dibo fahri profesör olsun.
YÖK Başkanı ordinaryüs yapılsın.
Delikanlı adam aşı olmaz.
Milli takımı AKP MYK seçsin.
6 çocuk doğurun.
AB’den aşşaa Kasımpaşa.
Kevin Kostnır bakan olsun.
Madonna Habur’da konser versin.
Davos’a cami yapılsın.
TRT düşeş açılsın.
Evet efendim, sepet efendim.
CHP kapatılsın.
Baykal vatandaşlıktan atılsın.
Bahçeli sürgüne gönderilsin.
Kamer Genç milleti kandırıyor...
(Aslında 70 yaşında.)
İzmir ilçe yapılsın.
Seçim 2032’ye ertelensin.
Kandil’den gelenler Dolmabahçe’de ağırlansın, pastadan Obama çıksın, komutanlar Mahmur’a yerleştirilsin, ayağını sallayan gaziler bıraksın artık bu ayakları, Anıtkabir TOKİ’ye devredilsin... Boğaz’a enine değil, boyuna, komple köprü yapılsın. Kıbrıs’a boru döşensin.

*

Köşe yazarları köşeli olmasın.
Yuvarlak olsun.

*

(Haftada bir gün yazmamız tavsiye edildi, ben Perşembe’yi tercih ettiğim için sıram denk geldi, bugün yazdım... Tahminim, bu yazıdan sonra benim kontenjan haftada ikiye çıkarılır.)