TBMM’nin mutfağı yenilenirken, TBMM’nin tabağı, çatalı, bardağı bu arkadaşlara verildi mi? Verildi. Kamu yararına dernek statüsü almak için başvuruda bulunduklarında, Danıştay tarafından iki defa reddedilince... Kamu yararına dernek statüsü verme yetkisi Danıştay’dan alınıp, Bakanlar Kurulu’na verildi mi? Verildi. Kamu yararına dernek statüsü verme yetkisi Bakanlar Kurulu’na geçer geçmez... Bu arkadaşlara, izin almadan bağış toplama yetkisi verildi mi? Verildi. Mehmetçik Vakfı’na bile verilmeyen vergi avantajı bu arkadaşlara verildi mi? Verildi. TBMM Üstün Hizmet
Ödülü verildi mi? Verildi. Bu arkadaşları soruşturan savcıların işine son verildi mi? Verildi.
*
Ne der hep başbakanımız?
Gözleri var görmezler...
*
Bi nevi “köstebek” tarifidir o.
Gözleri vardır ama, görmez.
*
Dolayısıyla...
Beşir Atalay asla köstebek olamaz.
Gördüğünden eminim.
*
Bu ülkede yaşayıp, göz göre göre’yi hâlâ kim görmüyorsa...
İşte odur köstebek.