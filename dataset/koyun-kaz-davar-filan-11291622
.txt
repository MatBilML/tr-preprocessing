Aman yarabbi!

Bi itiraz, bi isyan.

*

Halbuki...

Vergi indiriminden faydalanmak isteyen vatandaşların otomobil almak için kuyruğa girmesini nasıl tarif etti Sanayi Bakanımız dün?

"Sürü psikolojisi!"

*

E güzel kardeşim...

Ben tekil düşünüp "bazıları koyun" dediğimde kızıyorsunuz da, bakan bey topluca, hepimize "sürü" dediğinde niye sırıtıyorsunuz?

*

Ne dedi mesela Ankara’da Başbakan?

"Bırak davarı, koyun güdemezler yahu... Hele hele Etimesgut’u, Sincan’ı falan teslim etmeye kalkmayın, Etimesgut elden gider haa... Bunlar güdemezler, sakın" dedi.

*

Alkışlamadılar mı?

*

Yıkıldı meydan tezahürattan...

*

Bu ülkeyi 30 yıl yöneten eski cumhurbaşkanı, "Aman benden başkalarına oy vermeyin, bunlara kaz versen, güdemezler" demiyor muydu? Koskoca genelkurmay başkanı, "Kasaptaki ete soğan doğramam" deyip, kendi fikrine "dana köfte" muamelesi yapmadı mı? İktidar milletvekili, bağıra bağıra "benim ve sizin gibi hayvanlarrrr" demedi mi?

*

Sen Türkiye’sin büyük düşün!

Ve, ricam o ki...

Sen Türkiye’sin bi daha düşün.

*

Sen Türkiye’sin küçük düşme.