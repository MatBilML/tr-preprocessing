Yabancı işadamının Boğaz’daki yalısına giren hırsızlar, hem yükte hafif pahada ağır ne varsa, hem de garajdaki otomobilleri götürdüler.

Bilanço şöyle...

*

Porsche Cayman.

BMW 730.

4 dizüstü bilgisayar.

4 cep telefonu.

1 Roleks kol saati.

2 gümüş ibrik.

2 antika gümüş yüzük.

3 yağlıboya tablo.

İçinde para olan 2 çanta.

1100 liralık oynanmış Sayısal Loto kuponu.

*

Umarım, çalınanlar en yakın zamanda bulunur. Ama... "Küresel sermaye" işte böyle bi şey.

*

Yabancı işadamısın...

Boğaz’da yalı var.

Porsche Cayman var.

BMW 730 var.

Bilgisayar var.

Cep telefonu var.

Roleks var.

Gümüş ibrik var.

Antika yüzük var.

Tablo var.

Para var.

Bari "gariban hayallerimize" ortak olmayıp, "Sayısal Loto"yu bize bıraksaydın be abi.