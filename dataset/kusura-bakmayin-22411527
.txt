“Kusura bakmayın, kınıyorum. bıraksınlar bu mesleği.”

Doktorlara...

“Kusura bakmayın, istediğiniz yere çeker gidersiniz.”

Eczacılara...

“Kusura bakma, ya oturur anlaşırsın ya da gereken adımı atarız.”

Şehit ailesine...

“Kusura bakmayın, askerlik yan gelip yatma yeri değildir.”

İşsiz babasına...

“Kusura bakma, senin oğlun da işsiz kalsın.”

Gazeteciye...

“Vatandaşlıktan çık.”

Çiftçiye...

“Ananı da al git.”

Yargıya...

“Önümüze engel.”

Velilere...

“Kusura bakmasınlar, gidip rapor alanları evlatlarına ihanetle vasıflıyorum, benim evladım geri zekâlı diyorlar.”

Tüsiad’a...

“Kusura bakma, senin arzun olmayacak, sen işine bak.”

Çalışan Tekel işçilerine...

“İstediği ne? Aynı koşullarla başka yerde çalıştır... Kusura bakma!”

Kovulan Tekel işçilerine...

“Kusura bakmayın, biz sizi şu an istihdam edemeyiz.”

Memura...

“Kusura bakmasınlar, grev yapılırsa, neticesine katlanırlar.”

Sanatçılara...

“Maaşını belediyeden alacaksın, sonra yönetime verip veriştireceksin, kusura bakmasınlar, böyle tiyatroculuk olmaz.”

Milletvekillerine...

“Sine-i milletle tehdit ediyorlar, kusura bakmayın, gitmek istediğiniz yere kadar yolunuz var.”

Benzin zammı...

“Kusura bakmayın, bizim petrol kuyumuz yok.”

Doğalgaz zammı...

“Kusura bakmayın, fiyatını biz belirlemiyoruz.”

Borç mağdurlarına...

“Kusura bakmasınlar, kredi kartının mağduru olmaz, kredi kartıyla borçlananlara dürüst gözüyle bakmam.”

Çevrecilere...

“Nükleer santral riskli diyorlar, o zaman evinize Aygaz tüpü de koymayın, kusura bakmasınlar, kozmetik dünyada böyle.”

Kadınlara...

“Kusura bakmasınlar, bazı bayanlar kadın-erkek eşitliği diyor, çok hayret ediyorum, eşit haklara eyvallah ama, diğeri yaradılışa ters.”
*
Öğretmene...

“Kusura bakmayın, ne söylediysek o olur, başkası olmaz, o oy senin olsun, al onu kendine sakla, bize kimin oy vereceği belli.”
*
Diyeceksiniz ki...

Böyle demokrasi olur mu?
*
E, kusura bakmayın ama, o kadar kusur kadı kızında da olur!