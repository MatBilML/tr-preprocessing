1 yılda.

Şak diye.

*

Milli gelir hesaplanırken...

Vatandaş sayısı azalıyor.

Seçim yaklaşırken...

Vatandaş sayısı artıyor.

*

Dalgalı vatandaş yani!

*

Piyasa arz-talebine göre değişiyor.

Yeter ki, sörf yapmayı bil.

*

Anlamadım diyorsan...

Meksika dalgası gibi düşün.

Hop oturuyorsun.

Hop kalkıyorsun.

Öyle.

*

Zaten işin özüne bakarsanız, o maksatla "nüfus kütüğü"ne, "seçmen kütüğü"ne yazarlar bizi... Devleti yöneten arkadaşlar, "kütük" listesinde olup olmadığımızı bilmek isterler.

*

Bakar kütüğe...

- Sen misin bu?

- Evet.

Yok öyle...

O kütüğün sen olduğunu ispat etmen için, nüfus káğıdını göstermen gerekir! Belge gösteremezsen "o kütük benim" diyemezsin... Kütükler karışır yoksa.

*

Neyse...

Şu anda 48 milyon seçmenimiz olduğuna göre, yılda 6 milyondan, 10 yıl sonra kaç seçmenimiz olacak?

108 milyon.

8’i ölse, düz hesap 100.

Pekiii...

10 yıl sonraki tahmini nüfusumuz ne?

90!

*

Kütük artıyor çünkü.