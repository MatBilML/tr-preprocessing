*

Almanya Başbakanı geldi ya, bi “Alman Lisesi” lafıdır gidiyor bugünlerde... Sanırım Başbakanımız özledi kendisini... Çünkü, bildiğim en ünlü Alman liseli Cem Uzan’dır!

*
 
Ya öbürleri?  �

*

Abdullah Gül, Kayseri Lisesi. Tayyip Erdoğan, Fatih İmam Hatip Lisesi. Deniz Baykal, Antalya Lisesi. Devlet Bahçeli, Etiler Ata Koleji. Selahattin Demirtaş, Diyarbakır Ali Emiri Lisesi. Gülten Kışanak, Elazığ Öğretmen Lisesi. Numan Kurtulmuş, Fatih İmam Hatip Lisesi. Hüsamettin Cindoruk, Ankara Atatürk Lisesi. Rahmetli Muhsin Yazıcıoğlu, Sivas Şarkışla Lisesi. Doğu Perinçek, Ankara Bahçelievler Deneme Lisesi.

*

Bülent Arınç, Manisa Lisesi. Cemil Çiçek, Yozgat Lisesi. Ali Babacan, Ankara TED Koleji. İçişleri Bakanı, Kırıkkale Lisesi. Dışişleri Bakanı, İstanbul Erkek Lisesi. Kemal Kılıçdaroğlu, Elazığ Ticaret Lisesi. Oktay Vural, Diyarbakır Anadolu Lisesi. Kamer Genç, Ankara Maliye Lisesi. Maliye deyince, kendi payıma burnumda tüttü bi an, Kemal Unakıtan, Milli Piyango Edirne Ticaret Meslek Lisesi.

*

Anayasa Mahkemesi Başkanı Haşim Kılıç, Yozgat Lisesi. Yargıtay Başkanı Hasan Gerçeker, Ankara Gazi Lisesi. Danıştay Başkanı Mustafa Birden, Kırıkkale Lisesi. Sayıştay Başkanı Recai Akyel, Kırşehir Lisesi. Yargıtay Başsavcısı Abdurrahman Yalçınkaya, Ankara Yıldırım Beyazıt Lisesi. Yargıtay Onursal Başsavcısı Sabih Kanadoğlu, Kabataş Erkek Lisesi.

*

İstanbul Belediye Başkanı Kadir Topbaş, Fatih İmam Hatip Lisesi. Ankara Belediye Başkanı Melih Gökçek, Gaziantep Lisesi. İzmir Belediye Başkanı Aziz Kocaoğlu, Malatya Lisesi. Diyarbakır Belediye Başkanı Osman Baydemir, Diyarbakır Lisesi. Adana Belediye Başkanı -koltuğu alındı ama tahminim geri döner- Aytaç Durak, Adana Erkek Lisesi.

*

Nostalji yaparsak... “Benim Cumhurbaşkanım” Ahmet Necdet Sezer, Afyon Lisesi. Süleyman Demirel, Afyon Lisesi. Turgut Özal, Konya Lisesi’nde başladı, Kayseri Lisesi’nde tamamladı. Bülent Ecevit, Robert Kolej. Necmettin Erbakan, İstanbul Erkek Lisesi’ni birincilikle bitirdi. Alpaslan Türkeş, Kuleli Askeri Lisesi. Mesut Yılmaz, İstanbul Erkek Lisesi. Tansu Çiller, Robert Kolej. Yıldırım Akbulut, Erzincan Lisesi. Recai Kutan, Malatya Lisesi. Erdal İnönü, Ankara Gazi Lisesi. Mehmet Ağar, Haydarpaşa Lisesi.

*

Aydın Doğan, Erzincan Lisesi. Hürriyet’teki patroniçem Vuslat Doğan Sabancı, Nişantaşı İngiliz Kız Lisesi. Star’daki patroniçem Begümhan Doğan Faralyalı, İstek Vakfı Kemal Atatürk Lisesi. (Öbür patroniçeler kusura bakmasın, transfer ettiniz de çalışmadık mı?) Uğur Dündar, Vefa Lisesi. Ertuğrul Özkök, İzmir Namık Kemal Lisesi. Enis Berberoğlu, Avusturya Lisesi.

*

TÜSİAD Başkanı Ümit Boyner, Nişantaşı İngiliz Kız Lisesi. Vehbi Koç, Ankara Atatürk Lisesi. Rahmi Koç, Robert Kolej. Mustafa Koç, İsviçre Lyceum Alpinum Zuoz. Güler Sabancı, Ankara TED Koleji. Ferit Şahenk, İsviçre Tasis. Bülent Eczacıbaşı, Alman Lisesi. Murat Ülker, İstanbul Erkek Lisesi. Hüsnü Özyeğin, Robert Kolej. Cem Boyner, Robert Kolej.

*

Merkez Bankası Başkanı Durmuş Yılmaz, Uşak Ulubey Lisesi. BBDK Başkanı Tevfik Bilgin, Ankara Yenimahalle Mustafa Kemal Lisesi.

*

Fenerbahçe Başkanı Aziz Yıldırım, Düzce Lisesi. Galatasaray Başkanı Adnan Polat, Fevziye Mektepleri Özel Işık Lisesi. Beşiktaş Başkanı Yıldırım Demirören, Etiler Ata Koleji. Trabzonspor Başkanı Sadri Şener, Ankara Atatürk Lisesi. Futbol Federasyonu Başkanı Mahmut Özgener, İzmir Atatürk Lisesi.

*

Bekir Coşkun, Urfa Lisesi. Melih Aşık, Saint Benoit. Selahattin Duman, Afyon Lisesi. Hıncal Uluç, Ankara Kurtuluş Lisesi. Ali Kırca, Deniz Lisesi. Umur Talu, Galatasaray Lisesi. Fatih Çekirge, Ankara Deneme Lisesi. Mustafa Sağlamer, Diyarbakır Anadolu Lisesi. Nazlı Öztarhan, İsviçre Tasis. Mehmet Ali Birand, Galatasaray Lisesi. Fatih Altaylı, Galatasaray Lisesi. İskender Baydar, Galatasaray Lisesi. Emin Çölaşan, Ankara TED Koleji. Mehmet Yılmaz, TED İstanbul Koleji. Ayşe Arman, Tarsus Amerikan Koleji. Yaşar Nuri Öztürk, Trabzon İmam Hatip Lisesi. Fehmi Koru, İzmir İmam Hatip Lisesi. Nazlı Ilıcak, Notre Dame de Sion. Mustafa Balbay, Nazilli Lisesi. Tuncay Özkan, Ankara Tuzluçayır Lisesi. Hulki Cevizoğlu, Ankara Demetevler Lisesi. Ankara Atatürk Lisesi’ne geniş bir cümle ayırmak gerekiyor... Güneri Cıvaoğlu, Altan Öymen, Can Dündar, Erman Toroğlu, Hasan Cemal, İlber Ortaylı, Mehmet Barlas, Tayfun Talipoğlu, Turgut Özakman, Ankara Atatürk Lisesi... Kardeşinizi sorarsanız, övünmek gibi olmasın ama, İzmir Atatürk Lisesi.

*

Diyeceksiniz ki, e-ee?
*

E’si şu.

*

Çocuklarımızı kamçılaya kamçılaya yarış atına çevirdik ama, nerede okuduğun değil...
Hayatı nasıl okuduğun önemli aslında.