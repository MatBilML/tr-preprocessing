*
“Avrupa Merkez Bankası’nın faiz arttırımını ertelemesi, piyasada olumlu karşılandı, dolar sert düştü, 1.50 liraya geriledi.”
*
“Brezilya’nın sürpriz faiz indirimi, piyasada olumlu karşılandı, dolar sert düştü, 1.60 liraya geriledi.”
*
“Merkez Bankası Başkanı Erdem Başçı’nın dövizdeki yükselişe izin vermeyeceğini açıklaması, piyasada olumlu karşılandı, dolar sert düştü, 1.65 liraya geriledi.”
*
“Dokuz günlük Ramazan Bayramı tatili Türk Lirası’na yaradı, piyasaların kapalı olmasına rağmen, dolar sert düştü, 1.70 liraya geriledi.”
*
“Barack Obama’nın yeniden ABD Başkanı seçilmesi, piyasada olumlu karşılandı, dolar sert düştü, 1.75 liraya geriledi.”
*
“ABD’nin bile notunu düşüren Standart&Poors’un Türkiye’nin notunu yükseltmesi, piyasada olumlu karşılandı, dolar sert düştü, 1.80 liraya geriledi.”
*
“Moody’s’in notumuzu yükseltmesi ve IMF’ye borcumuzun bitmesi, piyasada olumlu karşılandı, 1.85’e dayanan dolar sert düştü, 1.84 liraya geriledi.”
*
Siz bakmayın bugün doların bu kadar gerilemesine, yarın öbür gün olumlu bi gelişme olur, sert düşer, daha da geriler... E siz de olumlu karşılarsınız artık.