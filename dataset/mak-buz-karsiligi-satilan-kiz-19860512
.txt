Bi film.

Herif, kadına bastı tokadı, yatırdı yüzükoyun, yırttı külotu, çığlık mığlık, zorla becerdi, sonra cebinden buzlanmış bi şey çıkardı, çaktı çakmağı, çekti bi nefes keyifle, üfledi, sanırsın ejderha’dır... Ağzından duman yükseliyor ama, dumanın nerden tüttüğünü görmüyoruz.

*

Zapladım...

Bi dizi.

Adam çiçek içiyor iyi mi!

Kuru kuruya buzlama yerine, motif işlenmiş sigaraya... Gerçi, çiçek içen adam, dinamitiyle fünyesiyle göstere göstere imal ettiği bombanın tellerini bağlayan azılı terörist ama, olsun.

*

Kokain çek.

Damara şırınga sok.

Aman diim...

Sigara içme.

*

Zapladım...

Bi haber.

Bilmemkaç bin paket kaçak sigarayla enselenen kaçakçılar serbest bırakılmış, sigaralar buzlu.

*

Zapladım...

Canlı yayın.

13 yaşındaki kızını sattı denilen baba, insan içine çıkamıyoruz diyor ama, televizyona çıkmış, yanında anne, şöyle otele götürdü, böyle acıttı filan, mevzuu çırılçıplak, suratlar buzlu.

*

“Tuzlayayım da kokma” diye bi laf vardı eskiden... Şimdi “buzlayayım da korkma” var.