Gineu-Bissau devrik lideri, Portekiz elçiliğine sığındı. Iraklı Şii lider, İran’a sığındı. İran eski savunma bakan yardımcısı, ABD’ye sığındı. Saddam’ın kızları, Ürdün’e sığındı. Saddam’ın ressamı, Avusturya’ya sığındı. Kırgızistan devrik lideri, Kazakistan’a sığındı. Özbek lider, Norveç’e sığındı. Taliban yöneticileri, Pakistan’a sığındı. Amerikalı Siyah Kurtuluş Ordusu’nun kadın lideri, Küba’ya sığındı. Kübalı voleybolcular, ABD’ye sığındı. Suriye’ye sığınan terörist Öcalan, önce İtalya’ya, sonra Yunanistan elçiliğine sığındı. Sevgilisi, Almanya’ya sığındı. Fehriye Erdal, Belçika’ya sığındı. Çeçen folklor ekibi, Finlandiya’ya sığındı. Sovyet balet Mikhail Baryshnikov, Kanada’ya sığınmıştı. Amerikan karşıtı Amerikalı, efsane satranç ustası Bobby Fischer ise İzlanda’ya sığınmıştı. İsviçre’de ırkçı parti seçimi kazanınca, 250 İsviçre vatandaşı, İsveç elçiliğine sığındı. Kuzey Koreli balıkçılar, Güney Kore’ye sığındı.

*

Bize sığına sığına Malezyalı oğlancı sığındı iyi mi... Ülkelerarası "ikili ilişki" diye buna derim ben.