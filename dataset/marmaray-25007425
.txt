Deniz Feneri, malum.
Tuzla Tersanesi, morg gibi.
Galataport, Ofer rezaleti.
Limanlar ona buna satıldı.
Denizbank el âleme verildi.
Karaköy iskelesi battı.
Haydarpaşa yandı.
Mavi Marmara vuruldu.
Savarona kerhane oldu.
Piri Reis’i güya petrol aramaya gönderdiler, alt tarafı 200 bin lira ödenmediği için jeneratörünün gümrükte kaldığı ortaya çıktı. Akdeniz’e “vayt si” dedi, white sea Rusya’nın kuzeyinde... Denizi olmayan Ankara’da yağmur yağdı, altgeçitlerdeki arama-kurtarma çalışmalarını “dalgıç”lar yaptı! Pilotlarımızı vayt si’nin dibinden Amerikalılar çıkardı. Denizli belediye başkan adayı Denizli’ye deniz getirip, liman şehri yapacağını söylüyor. Mayoyu yasakladılar. Bademlerin abdesti bozuluyor diye, mayo reklamlarını bezle örttüler. Havuzlar, harem-selamlık.... Vapurlar ha bire çarpışıyor, yanaşırken halat fırlatıyorlar, vatandaşın bacağı kopuyor, deniz otobüsleri kafadan şileplere giriyor, Recep Tayyip Erdoğan feribotu Yalova iskelesine patlattı. Kemal Kılıçdaroğlu Van Gölü’ne Van Denizi deyince, alay edip “kılavuzunuz doğru olmayınca, gölü işte böyle deniz zannedersiniz” demişti, sonra çıktı, sanki o lafı kendisi söylememiş gibi, “varsın haritalarda göl denilsin, biz ona sizlerin dediği gibi Van Denizi diyoruz” dedi. “Üçüncü köprü cinayettir” diyordu, sonra gözümüzün içine baka baka “cumhuriyet mitinglerinde yürüyenler var ya, işte onlar üçüncü köprüye karşı çıktı” diye şikâyet etti. Bridge together dediler, takunyayla koşa koşa gittiler, tokyo’yla tırıs tırıs döndüler. Belediye başkanı muhallebici... En büyük mahareti “su” muhallebisi!
*
Donanma komple hapiste.
*
Valla Marmaray hayırlı olsun ama, bunların denizle alakalı işleri pek hayra alamet değil.
*
Yüzerek geçerim, kapısında muska dağıtsalar, gene de bunların yaptığı tüpten geçmem kardeşim!