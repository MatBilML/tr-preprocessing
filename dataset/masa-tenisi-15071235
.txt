Erzurum’a getirip, içeri tıktılar.
Yargıtay, Erzurum’a yazı yazdı.
“Dosyayı Ankara’ya gönder” dedi.
Erzurum yazıyı okudu...
Başsavcı’yı Ankara’ya gönderdi.
Dosyayı İstanbul’a gönderdi.
Yargıtay, İstanbul’a yazı yazdı.
“Dosyayı Ankara’ya gönder” dedi.
İstanbul yazıyı okudu...
Dosyayı Erzurum’a geri gönderdi.
Dosya Erzurum’a geri gidince...
Başsavcı da Erzurum’a gönderildi.
Yargıtay, Erzurum’a yazı yazdı.
“Dosyayı Ankara’ya gönder” dedi.
Erzurum yazıyı okudu...
Başsavcı’yı Ankara’ya gönderdi.
Dosyayı Diyarbakır’a gönderdi.
Yargıtay Diyarbakır’a yazı yazdı.
“Dosyayı Ankara’ya gönder” dedi.
Diyarbakır yazıyı okudu...
Dosyayı Erzurum’a geri gönderdi.
Dosya Erzurum’a geri gidince...
Başsavcı da Erzurum’a geri gönderildi.
Yargıtay Erzurum’a yazı yazdı.
“Dosyayı Ankara’ya gönder” dedi.
Erzurum yazıyı okudu...
Başsavcı’yı Ankara’ya gönderdi.
Dosyayı gene Diyarbakır’a gönderdi.
Yargıtay Diyarbakır’a yazıyordu ki...
Diyarbakır gene Erzurum’a gönderdi.
Hadi bakalım Başsavcı da Erzurum’a.
Yargıtay tam Erzurum’a yazıyordu...
Erzurum dosyayı İstanbul’a gönderdi.
Başsavcı’yı Ankara’ya gönderdi.
*
Yargıtay, Başsavcı’yı tahliye etti.
*
Şu an itibariyle...
Hadise Erzincan’da.
Dava Erzurum’da.
Dosya İstanbul’da.
Başsavcı Ankara’da.
*
Bir arpa boyu yol gidilememiş gibi görünmekle beraber, durmak yok yola devam kapsamında, Başsavcı 2 bin 500 kilometre, dosya 5 bin 500 kilometre yol yaptı.
*
Başsavcı’yla birlikte, Başsavcı’nın kızına ait olan ve gözaltına alınıp dosyaya konulan Garfield, Cinderella, Bugs Bunny, Temel Reis ve Kırmızı Başlıklı Kız’ın da salıverilmesi bekleniyor.
*
Gelişmeleri aktarmaya devam edeceğiz sayın seyirciler...