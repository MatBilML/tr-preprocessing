Hani, devlete dilekçe verip izin almadan kimse ilk kurşun anıtı’na çiçek koyamaz demişler ve Hasan Tahsin’i Hasanma Tahsin haline getirmişlerdi ya... İşte o, kimse çiçek koymasın diye başına sivil polis diktikleri ilk kurşun anıtı’nın burnunun dibindeki saat kulesini soydular!
Bakır “alem”leri araklandı.
Böylece, Atatürkçülüğün yasak, hırsızlığın serbest olduğu tescillendi.
Öbür “alem”lere gelince...
19 Mayıs’ı abede’de kutlayan 29 ekim doğumlu Cumhurbaşkanımız, san fransisko’ya gidip, silikon vadisi’ni gezecek, epıl, gugıl, tivitır ve feysbuk’u ziyaret ederek, gençlerimizin rüyasını gerçekleştirmiş olacak. Ki, daha önce, sitiv cabs hayranı olduğunu, oğlu Ahmet’in de sitiv’den çok etkilendiğini söylemişti. Först leydi mişel ise, bizim först leydi’yi, pirezident hüseyin’in büyüdüğü şikago’da gezdirecek, gençlik merkezinde hiphap konseri dinletip, yerli malı yurdun malı kapsamında, ilinoyi’de yetiştirilen bufalo’lardan pastırma ikram edecek.
Resmi programda yok ama, tahminim odur ki, niyork’taki yanki stadı’nda virjinya, mişigın, luyiziyana ve kuzey karolayna’lı gençlerin, davul-zurnayla halkoyunları gösterisini seyrettirebilirler Cumhurbaşkanımıza... Ditroit zeybeği, milvaki horonu, sinsinati halayı, solt leyk siti atabarı filan... Mizuri ve ohayo’lulara şiir okutup, föniks’lilerle yutah’lıları güreştirirlerse, şaşmam.
Kim bilir, belki de, rahmetli dona samır’ın cenaze törenine götürürler.
Veya, hazır gelmişken, Oregon’a geçirip, kendi adını taşıyan, roz gardın salonu’nda portlınd tireyıl bilezır’la los encılıs leykırs arasındaki birdirdir maçının başlama düdüğünü çaldırırlar.
Ya da ne bileyim... Ayova’lı hispanik gençler buluzz tarzında tıngırdatır, nivorliıns’lı afroamerikan gençler de, gesi bağlarında dolanıyorum’u söyler. Masaçusets’in gariban boston köyünde dokunan bünyan halısının hediye edilmesinden sonra, kentaki’li
kızların el açması fırayt mantı’sı yedirilip, siyetıl’da pişirilen sıtarbaks espıresosu
içirildi miydi, okeydir gari.
Thanks god bi nevi.
Yoksa, başka gün kalmamış gibi, Atatürk’ü Anma Haftası, komple, niye abede’de geçirilir ki?