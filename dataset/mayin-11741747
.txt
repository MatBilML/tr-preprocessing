*

Aslına bakarsanız, pek "üzerinde durulmaması gereken" bir konu bu...

Denk gelirseniz bas’mayın!

*

Ama gene de yazayım...

Sat’mayın.

Sattır’mayın.

*

Sus’mayın...

İş işten geçtikten sonra ağla’mayın.

*

Savunma Bakanı diyor ki:

"Kıbrıs büyüklüğünde arazi

deniyor, değil, abartıyorlar."

*

Siz Bakan’a bak’mayın...

*

Sakın ola kan’mayın.

Keriz yerine kon’mayın.

*

Evet, Kıbrıs büyüklüğünde değil.

Ama, İstanbullular kıyaslasın:

Üsküdar...

Kadıköy...

Kartal...

Maltepe’nin yüzölçümünü topla...

Dördünü birden.

O büyüklükte.

*

Uyu’mayın.

*

Ankaralılar, unut’mayın...

Keçiören’den büyük!

*

İzmirliler, aldan’mayın...

Karşıyaka’nın üç misli.

Konak artı Buca kadar.

*

Komple Türkiye’nin 4500’de 1’i kadar bu arazi... 300 milyon dolar verecek, mayınları temizleyecek, sonra da bu araziyi 49 yıllığına tepe tepe kullanacak.

*

O halde şunu diyebiliriz:

Komple Türkiye topraklarının

49 yıllık fiyatı ne eder?

1.3 trilyon dolar...

Yıllık kirası kaça geliyor?

27 milyar dolar.

*

Hiç kafayı yor’mayın...

Bastırsın biri 27 milyar doları...

Bitsin bu aşkın ıstırabı.

*

Adamın asabını boz’mayın.