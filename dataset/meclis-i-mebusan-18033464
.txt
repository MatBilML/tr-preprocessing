“İsrafil” Kışla
“Mehdi” Eker
“Azize” Gönül
“Mücahit” Fındıklı
“Cuma” İçten
Mehmet “Müezzin”oğlu
“Mevlüt” Akgün
“Ramazan” Can
“Bayram” Özçelik
“Hacı” Türkoğlu
Emin “Dindar”
Hangi partimizin mebuslarıdır sizce?
Hakan “Şükür” AKP.

*

Muammer “Güler” haliyle...

*

Ya Umut Oran?
E Gökhan “Günaydın” CHP.

*

Mesela, Erdoğan “Toprak” ve Binnaz “Toprak” CHP’de ama...
Hakkı “Köylü”
Fatih “Çiftçi”
Mehdi “Eker”
Halil “Ürün”
Nurettin “Nebati”
Vahit “Kiler” hep AKP’de.

*

Bu nevi ihtiyaçları Egemen “Bağış”layınca Muzaffer “Yurttaş”ın kararı ne olmuş oluyor?

*

Yüzde 50 sefer...
Sefer “Üstün” AKP.

*

Çünkü, bu nevi ihtiyaçların yanında, Mehmet Ali “Susam”la anca yüzde 26 oluyor maalesef... Ki, üstüne soğuğundan bir bardak içmek için İsmet “Su” da AKP’de.

*

Recai “Berber” AKP
Tufan “Köse” CHP
İnanmıyorsan...
Derya “Bakbak” AKP’de
Emine “Ayna” BDP’de.

*

Ayna demişken...
AKP Ülker “Güzel”le, MHP ise, Şefik “Çirkin”le temsil ediliyor bu dönemde.

*

İktidar Muhyettin “Aksak”la yürüyecek ama, anamuhalefet de Ramis “Topal” birader.
Bu durumda...
Bilal “Uçar”
Sevde “Kaçar” AKP.
“Durdu” Özbolat CHP.
Yetişebiliyorsan...
Murtaza “Yetiş” AKP.

*

Üstelik...
Mustafa “Hamarat” AKP
Bülent “Didinmez” MHP
CHP desen...
Nerde trak
Orda Faik Öztrak.

*

Reşat “Doğru” MHP
Orhan “Düzgün” CHP
Böyle muhalefet hikaye...
Ruhi “Açıkgöz” AKP.

*

Örnek vermek gerekirse...
Ebubekir “Gizligider”
AKP saflarında.
Süha “Aldan” CHP.

*
Kamer “Genç”
71 yaşında.
Atilla “Kart” henüz 56.

*

Bahattin “Şeker” ve Faruk “Bal”lı MHP’nin, İlyas “Şeker” ve İdris “Bal”lı AKP’yle uyum içinde çalışacağını umuyorum... Ancak, AKP’li Adem “Tatlı”yla CHP’li Oktay “Ekşi”nin nasıl anlaşacağını merak ediyorum. Meclis idare amirlerini de şimdiden uyarıyorum... AKP’li Eşref “Taş”la CHP’li Yıldıray “Sapan”ın yan yana oturmamasında fayda var.

*

AKP’li Salih “Koca”, Belma “Satır” ve Fazilet “Çığlık”ın dönüşümlü olarak aileden sorumlu bakan olmasını bekliyorum... Maliye bakanımızın vergiler konusunda CHP’li Oğuz “Oyan”a danışacağını tahmin ediyorum. Adalet bakanı adayım, banko, Nesrin “Ulema...”

*

Hazır Ergenekon’dan içerde bulunan Engin Alan, Mehmet Haberal ve Mustafa Balbay mebus seçilmişken, AKP’li “Oğuz Kaan” Köksal’ın TBMM Başkanı olmasını temenni ediyorum.

*
Ahmet “Türk”ün aslında Kürt olması, geçen yasama döneminin en enteresan hadisesiydi. Bu dönem daha enteresan bi hadise var... Tek devlete itiraz edip, memlekette iki devlet isteyen BDP mebusunun adı soyadı ne biliyor musunuz? “Mülkiye Birtane” iyi mi...