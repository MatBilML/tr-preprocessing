Nato’nun ne işi var Libya’da?
Ustalık’ta...
Nato’nun Libya karargâhıyız.

Kalfalık’ta, hümanist Kaddafi’den insan hakları ödülü aldık diye seviniyorduk... Ustalık’ta, diktatör Kaddafi’nin defterini dürüyorlar diye seviniyoruz.

Kalfalık’ta...
Suriye’yle cankuştuk.
Ustalık’ta...
Neredeyse savaşacağız.

Kalfalık’ta...
Hüsnü, mübarek adamdı.
Ustalık’ta...
Müstahak sana be mübarek.

Kalfalık’ta...
Yes be annem’ciydik.
Ustalık’ta...
Rauf Denktaş’ı solladık.

Kalfalık’ta...
Ermenistan’a kapı açıyorduk.
Ustalık’ta...
Köprüleri yaktık.

Kalfalık’ta...
Somalililer korsandı.
Savaş gemisi gönderiyorduk.
Ustalık’ta...
Camide bağış topluyoruz.
Nihat Doğan’ı gönderiyoruz.

Kalfalık’ta...
Rize’nin yeni stadı Fenerbahçe maçıyla açıldı. Kayseri’nin yeni stadı Fenerbahçe maçıyla açıldı. Başbakanımız Suriye’deki Halep Stadı’nın açılışını Fenerbahçe’yle yaptı. Maliye Bakanımızın forma giydiği Batmanspor’la Fenerbahçe maç yaptı. Fenerbahçe yöneticileri Siirt’e baraj temeli attı. Alex, başbakanımıza formasını hediye etti.
Ustalık’ta...
Aziz Yıldırım içeri.

Kalfalık’ta...
Polisler askerlikten yırttı.
Ustalık’ta...
Polisler dooğru askerin yerine.

Kalfalık’ta...
İçerdeki 5 bin terörist halledildi mi ki, dışardaki 500 teröristle uğraşma safahatine gelinecek?
Ustalık’ta...
Kandil’i bombaladık.

Kalfalık’ta...
Yüzümüze bile bakmazlardı.
Ustalık’ta...
AKP’den iftar daveti aldım.

E gidişat böyleyse...

Benim anladığım şu:
Sanırım yalakalara hesap soracaklar!