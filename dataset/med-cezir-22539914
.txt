Nato’nun ne işi var Libya’da?
Ustayken...
Türkiye NATO topraklarıdır.
Kalfayken...
Cankuş Esad.
Ustayken...
Katil Esed.
Kalfayken...
AB Fatihi.
Ustayken...
AB’den ayrılalım.
Kalfayken...
Savcısıyım.
Ustayken...
Tarih affetmez.
*
Gel, git.
*
Gidiş geliş...
*
Silivri’ye giderek İlker Başbuğ’u ziyaret eden başbakanın, üzüntüden fenalaştığı, tansiyonunu ölçen Profesör Haberal’ın, yapma böyle, kendini helak etme diye teselli ettiği ortaya çıktı sayın seyirciler... Cezaevi kapısına kurulan AKP standında Mustafa Balbay ve Tuncay Özkan’ın kitaplarını imzalayan başbakan, yandaş medyayı kınadı. Adalet sarayları yaptık ama, saray muhallebicisinde bile daha fazla adalet var diyen başbakan yardımcımız, Vardiya Bizde platformunun sessiz çığlık eylemine katılacağını açıklarken gözyaşlarına boğuldu. Tutuklu subay eşleri tarafından şakakları kolonyayla ovularak sakinleştirilen başbakan yardımcımız, herkesi kırmızı-beyaz kurdele takmaya çağırırken, hâlâ içini çeke çeke ağlıyordu. Adalet bakanımız, yerim böyle hukuku diyen ABD Büyükelçisi’ne bi tepsi künefeyle teşekküre giderken... Genelkurmay’a yakın kaynaklar, mili savunma bakanımızın fırkateynlere atayacak komutan kalmadığı için ölüm orucuna başladığı yolundaki haberleri yalanladı; uçaklara bindirecek pilot kalmadığı için başlattığı açlık greviyle ilgili gelişmelerin ise, kamuoyuyla anbean paylaşılacağı bildirildi. Özel televizyon kanallarının cazip tekliflerine rağmen, bi türlü ekrana çıkmaya razı edilemeyen Levent Kırca, başbakanın şahsi ricasını kıramayarak, TRT’yle el sıkıştı sayın seyirciler...