İşe gidiyorum, radyom açık.

Arkadaşın biri anlatıyor:

"Türban meselesinin bugün borsaya nasıl yansıyacağı merak ediliyor sayın dinleyiciler..."

*

- Rejim değişti...

- Borsaya nasıl yansır?

- Millet bölündü...

- Parite ne olur?

- Güneydoğu gitti...

- Faiz düşer mi?

*

Memleketin başına ne gelmiş, hukuk bitmiş, devrimler haşat edilmiş, hikáye...

Paracıkları ne olacak?

Papelleri...

Hálá onu merak ediyor.

*

Madem öyle.

Merakını gidereyim bari...

Laikliğin Anayasa’ya girişinin yıldönümünde, türban Anayasa’ya girmişti... Türbanın üniversiteye girişi de, İran devriminin yıldönümüne denk geldi.

*

Endeks budur!

*

Bundan sonra Nasdaq düşmüş, Nikkei çıkmış, Bovespa dalgalıymış falan, boşver...

Sana ne Brent petrolünden?

Cahili kömüre, bulgura...

Diplomalısı hisseye, komisyona...

Yalakası avantaya, koltuğa...

Kemal’i satan satana.

*

Menkulün kıymeti yok artık.

Menfur kıymetler borsası...

Endeks budur.