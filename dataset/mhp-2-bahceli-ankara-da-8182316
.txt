Bahçeli, İzmir’de...

"Başbakan ateşle oynuyor."

Bahçeli, Kırşehir’de...

"Hesap sorma dönemi başlıyor."

Bahçeli, yazılı açıklama yaptı...

"Özgürlükler adına ortaya çıkan tahrikler, Türkiye’nin iç bünyesini, toplumsal dokusunu tahrip edecek boyutlar kazanmıştır. Yola düzülen kin ve husumet kervanının başını, maalesef Başbakan çekmektedir."

Bahçeli, Mersin’de...

"Pısırık."

Bahçeli, grup toplantısında...

"Başbakan’a Türk milleti adına sormak isteriz... Siz önce nasıl bir Türkiye istediğinizi, nasıl bir kamuoyu özlemi içinde olduğunuzu, neyin peşinde koştuğunuzu anlatın."

Bahçeli, Ankara’da...

"Karanlığı kendi siyasi çizgisinde araması gereken Başbakan..."

Bahçeli, Adana’da...

"Kaçışın, kurtuluşun yok. Mutlaka hesabını vereceksin. İster Türkiye’de bir yere saklan, istersen okyanus ötesine kaç, nereye gidersen git, seni alıp, Türkiye’ye getireceğiz."

Bahçeli, Kayseri’de...

"Sendeki bu kafayla 500 milletvekilin olsa, ne yazar..."

Bahçeli, Star TV’de...

"Kendisinden başka herkesi küçük görüyor. Argo, saldırgan... Bize siyasi terörist dedi. Bizi mafya artıklarının partisi olarak lanse etmeye kalktı."

Bahçeli, Gaziantep’te...

"Başbakan’a sesleniyorum...

Hangi diyetin gerçekleşmedi?

Hangi emellerin yarım kaldı?"

*

Güzel soruydu...

"Hangi emellerin yarım kaldı?"