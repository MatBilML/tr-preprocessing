Başbakan, Adana’da...

"İp atanları, ip atlayanları, benim milletim gayet iyi bilir."

Başbakan, Bolu’da...

"Kimileri gırtlaklarını yırtarak, ip atıyor. Yıkanıp temizlensinler, asıl bunların kirli çamaşırlarına ip lazım."

Başbakan, Adıyaman’da...

"Bu millet, sizin cemazüevvelinizi iyi bilir. CHP yavrusunu doğurmuş, MHP... Al birini, vur öbürüne."

Başbakan, Malatya’da...

"Bunlar, kendi işaretleriyle, çirkin tavırlar içerisinde, şehitlerimizin cenazelerini istismar eden takım..."

Başbakan, Kanal A’da...

"Bahçeli, dürüst değil... MHP’nin tutarsızlıklarla halkı aldatmaya çalışmasına üzülüyorum."

Başbakan, Ankara’da...

"Milliyetsiz milliyetçilik bitmiştir. CHP değirmenine su taşıyor MHP."

Başbakan, Bayburt’ta...

"Bu bağımsızlar parlamentoya girecek. Bir de MHP girerse, biz bunların kavgalarıyla mı uğraşacağız? İkisi de uç... Yüce Divan’a gitmesi gerekenlerden biri de Bahçeli."

Başbakan, Afyon’da...

"Bunlar DSP’nin değirmenine su taşıyordu. DSP’nin suyu bitti. Hortumculuk bunların döneminde zirve yaptı mı? Yaptı. Dürüstlük başka şey, haram-helal başka."

Başbakan, Sakarya’da...

"Önce saygıyı öğren... Senin düştüğün seviyeye düşmeyeceğiz. Aldığım eğitim, buna müsaade etmez... Yanına mafya kopuklarını toplamışsın, konuşuyorsun. Hem merak ediyorum... Bahçeli kaç ülkeye gitmiş? Kendisi uçma özürlü mü? Olur ya, uçaktan korkar, uçamaz!"

Başbakan, Söğüt Şenlikleri’nde...

"Kardeşi kardeşe düşürenler, tarihe kadavra gibi bakanlar, provokatörler, bu milletin ruhunu, idrakini bilemez."

Başbakan, NTV’de...

"Bahçeli’yi muhatap almıyorum!"

Başbakan, Kütahya’da...

"Bölücü örgütün başını sana hediye edecekler. Sen kalkıp, hapishaneyi, İmralı’yı döşeyeceksin... Yemezler! Dürüst olalım. Ne milliyetçisi yaaaa! CHP’ye yedek parça olmayın."

*

Taaa Orhun Yazıtları değil...

Daha dün söylendi bu laflar.

*

Ya bugün?

Göreceğiz...