*

Mübarek...
Sovyetler Birliği’nden diplomalı hava kuvvetleri komutanı ve mareşaldi. Yetkilerini, istihbarat başkanı Ömer Süleyman’a devretti. Beğenmediler. Ordu yönetime el koydu.

*

Netanyahu...
Ülke dışı operasyonları yürüten komando birliği Sayeret Matkal’da görevliydi. Kardeşi, Entebbe baskınında öldü. Hükümet ortağı Ehud Barak, general, Entebbe baskınının komutanıydı. Ana muhalefet lideri ve dışişleri eski bakanı Tzipi Livni,
Mossad casusuydu.

*

Esad...
İngiltere’de göz doktoru, Suriye’de genelkurmay başkanı oldu. Darbeyle iktidara gelen babası, Sovyet diplomalı hava kuvvetleri komutanıydı. Amcası, istihbarat teşkilatı başkanıydı.

*

Barzani, Talabani, El Maliki...
CIA Başkanı Leon Panetta, Obama’nın Demokrat Partisi’nden Temsilciler Meclisi üyesi, Bill Clinton’ın Beyaz Saray’daki başyardımcısıydı. Zaten, Irak’ı işgal eden Bush’un babası da, hem ABD Başkanı, hem CIA Başkanı’ydı.

*

Francis...
Başbakanımızın “tecrübesiz” dediği ABD Ankara Büyükelçisi, Mısır ve Afganistan büyükelçisiydi, Türkiye, Irak, İran ve Ürdün uzmanı, Türkçe, İtalyanca,
Fransızca, Arapça biliyor. Kendisinden önceki üç büyükelçinin CIA’de görevli olduğu öne sürülmüştü.

*

Ahmedinejad...
Pastaran’dı. Devrim muhafızı. Irak’ta, özellikle Kerkük’te örtülü operasyonlar yürüttü.

*

Aliyev...
Ülke babasından miras kaldı.
Babası KGB generaliydi.

*

Putin...
KGB casusuydu. KGB’nin yerine kurulan iç istihbarat teşkilatı FSB’nin başkanlığını yaptı. Matruşkası, devlet başkanı Medvedev ise, bize boruyu döşeyen Gazprom’un başkanıydı.

*

Papandreu...
Babası ve dedesi, kendisi gibi başbakandı. Babası, Amerikan ordusunda subaydı. Yunanistan İstihbarat Teşkilatı Başkanı, hemşehrimiz sayılır, ismi “Konstantinos” Bikas, aslında diplomat, ABD, Kanada, Cezayir ve tesadüfe bak Irak Büyükelçisi’ydi.

*

Elizabeth...
Çanakkale’yi geçemeyen 5’inci George’un torunu, 12 dalda Oscar’a aday olan ve şu an Türkiye’de vizyonda bulunan kekeme kral’ın kızı... İstihbarat Teşkilatı Başkanı Sir John Sawers, İran, Irak, ve Suriye’de görev yaptı, al bi tesadüf daha, Mısır Büyükelçisi’ydi.

*

Ya bizimkiler?
İETT teşkilatındandı.

*

Sanırım o nedenle deniz otobüsü gönderdik Libya’ya... Yakın olsaydı, metrobüs gönderirdik.