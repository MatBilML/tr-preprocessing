Gizli servisler arasında.

Önce CIA’ciyi çağırmışlar.
Çuval vermişler eline.
Demişler ki, al bu çuvalı, yan odaya geç, teröristler gelecek, gizli gizli dinle.
Almış çuvalı CIA’ci.
Geçmiş yan odaya.
Biraz sonra El Kaide’ci rolündeki jüri heyeti dalmış içeri, bakmışlar ki, odanın kenarında çuval duruyor, şişkin, şöyle bi dürtmüşler, “miyavvv” sesi gelmiş.
“Bravo” demişler.
Güzel kamuflaj.

Mossad’çıyı çağırmışlar.
Gene çuval vermişler.
Gene aynı talimat.
Hamas’çı rolündeki jüri heyeti yan odaya dalmış ki, kenarda çuval duruyor, şişkin, şöyle bi dürtmüşler, “hırr hav hav” sesi gelmiş.
“Aferin” demişler.
Gizledi kendini.

Sıra bizimkine gelmiş.
Vermişler eline çuvalı.
Geçmiş yan odaya.
Biraz sonra PKK’lı rolündeki jüri heyeti girmiş içeri, kenarda çuval, şişkin.
Şöyle bi dürtmüşler...
Çıt yok.
İşkillenmiş jüri heyeti...
Tekmelemişler.
Gık çıkmıyor.
Girişmişler beline beline...
Bana mısın demiyor.
Kucaklamışlar çuvalı...
Duvarlara duvarlara...
Ne ses ne seda.
Dökmüşler üstüne benzini...
Tam çakmağı çakacaklar birader...
Nihayet duyulmuş:
“Patatess patateeess!”