*
Bakın taze örnekler vereyim.
*
“Ne malum intihar ettiği?”
“Foyası meydana çıkınca tabii...”
“Amiral gözündeki kara gözlükleri çıkarsın da, öyle konuşsun, asıl kendi niye intihar etmiyor?”
“Pisliğini örtmeye çalışmış...”
“İddia doğru mu, sen onu söyle!”
“Albay sütten çıkmış ak kaşık!”
“Vah vah, Ergenekon’dan çıkmak için intihar etmekten başka çıkar yol bulamamış demek ki!”
*
Bunun Türkçesine hiç dokunmadım:
“serefle ne alkası var, herhalde birşey yaptı sonra foyalari ortaya çıkınca intar eddi ondan sonrada ittahar edti.”
*
“Müslüman olsa, intihar eder mi?”
*
“Tek tek olmaz, hepsi gidecek!”
“İktidara fitne sokanların haline bak.”
“Komutan katilleri savunuyor.”
“Deniz Feneri’ne iftira atanlar hiç ağlamasın şimdi, etme bulma dünyası.”
“Darbeci ordu bunalıma girdi.”
“Öldü diye mağdur mu oldu yani?”
“Peygamber ocağını vur patlasın çal oynasın yaptılar, örf adet yok, TSK’da maneviyat eksik.”
“Ölüm, gerçekleri örtemez.”
“Yayınlanan klipte, kocamı Ergenekon ilişkileriyle tehdit ederim diyordu, şimdi tabut başında Berkçiğim diye ağlıyor. Gözyaşları sahte. Silahların yerini söyle.”
*
Ne bunlar biliyor musunuz?
*
Hürriyet, Milliyet, Vatan gazetelerinin internet sitelerinde “Eşine iftira atılan albay canına kıydı” haberi yayınlandı... Yukarıdaki satırlar, o haberin altına yapılan yorumlardan bazıları.
*
Gizli saklı değil, alenen.
*
Asimetrik psikolojik harekâtı filan geçmiştir iş... TSK, düşman ordusudur.
 