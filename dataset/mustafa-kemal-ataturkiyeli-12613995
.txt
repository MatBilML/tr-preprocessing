*
Gel de gülme birader.
*
“Ne mutlu Türk’üm diyene” deyince, ırkçılık, faşistlik filan oluyormuş, “Türkiyeli” diyecekmişiz...
*
Alman de.
Fransız de.
İngiliz de.
Aman diim, Türk deme.
*
Türkiyeli bayrağı de, mesela.
Türkiyeli silahlı kuvvetleri.
Türkiyeli havayolları.
Türkiyeli milli takımı.
Türkiyeli lirası.
*
CNNTürkiyeli.
*
Tarihi de baştan yazmak zorunda kalacağız anlaşılan, Jöntürkiyeliler falan... Veya, Kuzey Kıbrıs Türkiyeli Cumhuriyeti... Türkiyelimenistan.
*
Türkiyeli hamamı.
Türkiyeli lokumu.
Hidayet Türkiyelioğlu.
Beyazıt Öztürkiyeli.
Fenerli Semih Şentürkiyeli.
Türkiyelian Şoray.
Türkeş mevzuuna, hiç girmeyeyim!
*
Alt kültür, üst kültür diye paldır küldür dalarsan meseleye, altını üstüne getirirsin memleketin işte böyle... Ve, “Tabii canım, doğrusu ne mutlu Türkiyeliyim” diyene sorarım; etnik kökeni ne olursa olsun, var mı artık “mutlu” olan hiç kimse, bu zihniyetin yönettiği ülkede?
  