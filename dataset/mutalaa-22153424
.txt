120 milyon sayfa var.

*

Ortalama zekâya sahip insan, dakikada 120 kelime okur.

*

Kelime okumak yerine...

1 milyon 762 bin 423

1 milyon 762 bin 424

1 milyon 762 bin 425 gibi, çok haneli sayı saymaya başladığında sürati azalır, dakikada 60’a düşer.

*

Yani?

*

Bırak dosyayı okumayı filan, o dosyadaki sayfaları tek tek çevirerek saymaya kalksan... Günde sekiz saat mesaiyle, cumartesi pazarları tatil yapmadan, 12 sene sürüyor.

*

Gazete gibi düşünsen.

Ortalama 40 sayfa’dan...

Üç milyon tiraj ediyor.

*

Veya, tıpkı gazete gibi gün gün basmayı denesen... Yazı’nın icadından çook evvel, milattan önce altı bin senesinde “cilalı taş devri”nde yayın hayatına başlayan gazetenin bugün piyasaya çıkan nüshası, dosyanın anca son sayfası oluyor.

*

O nedenle şimdilik...

Yedi kişi öldü.

İfade veremeden.

*

Sabahattin Ali cinayeti bile dosyada... Ki, Sabahattin Ali’yi gömdüklerinde, Mustafa, Tuncay, Soner doğmamıştı, anne-babaları henüz evlenmemişti; Profesör
Mehmet Haberal dört yaşındaydı.

*

Ve, dün seyrediyorum televizyonu, 120 milyon sayfalık Ergenekon davasının mütalaa’sı tartışılıyor... Ordinaryüs yalaka bi arkadaş söz istedi, reklam arası
vermeden önce “bi saniye” izah edeyim dedi!