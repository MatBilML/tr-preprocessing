Kısmen doğru.

Tam doğrusu şu:

"100 lira, 58 dolara düştü."

*

O yüzden dikkat edin, millete angut muamelesi yaparak, kişi başına düşen milli gelir "9.333 dolar oldu, hiç bu kadar zengin olmamıştık" diye havai fişek patlatanlar, kişi başına düşen milli gelirin son halinden hiç bahsetmiyorlar!

*

Mesela Başbakan...

Baykal sorunca açıklamıştı.

Bankada 1 milyon 800 bin lirası var.

312 bin lira da alacağı var.

*

Bu ay başında, parasını dolara çevirseydi, 1.5 milyon dolar alabilirdi...

Şimdi?

1 milyon 60 bin dolar alabilir.

440 bin dolar içeri girdi yani.

*

312 bin lira alacağını, bu ay başında tahsil edip dolara çevirseydi, 260 bin dolar alabilirdi... Şimdi, anca 183 bin dolar alabilir... 77 bin dolar da buradan zararda.

*

Topla...

517 bin dolar kaybı var.

*

Maaşı 9 bin lira...

Yemese içmese, her kuruşunu biriktirse, bu 517 bin doları ne zaman yerine koyabilir? Taaa 97 ay sonra!

*

6 senedir memleketi yönetiyor...

8 senelik kaybı var Başbakan’ın.

*

Tahminim, harıl harıl kurcalıyorlardır şimdi istatistikleri filan... Yarın öbür gün çıkıp, "Gönül zenginliğinde OECD birincisiyiz" derlerse, hiç şaşırmayın.