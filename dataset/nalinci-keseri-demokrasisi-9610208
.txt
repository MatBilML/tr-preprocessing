"Sezer, çok oy alanı atamadı."

"Sezer antidemokratik davrandı."

"Sezer keyfi uygulamalar yapıyor."

"Üniversiteler Sezer’in çiftliği mi?"

*

AKP korosunun badem bıyıklı dümbeleği... Pişmiş kelle gibi yılışık yılışık sırıtacağına yazsana şimdi "Gül antidemokratik davrandı" diye!

*

Atatürk düşmanlarının en nefret ettiği rektörlerden biri olan Kemal Alemdaroğlu’nu kim görevden almıştı? Sezer... AKP milletvekili adayını kim rektör yaptı? Gül...

*

Kayış surat!

Hangisi demokrat?

*

Bakın bir örnek daha vereyim size.

Dokuz Eylül Üniversitesi...

1.184 oy kullanıldı.

Profesör Gidener 564 oy aldı.

Profesör Füzün 181 oy aldı.

Gül, hangisini rektör atadı?

181 oy alanı.

*

564 oy, toplam oyun yüzde kaçı?

Yüzde 47’si!

Tamı tamına AKP’nin oyu yani.

*

Yüzde 47’yle geldi...

Yüzde 47’yi yok saydı Gül.

*

E hani "azınlığın çoğunluğa tahakkümü" falan? "Az oyun çok oyu alt ettiği hangi demokraside görülmüş" diyen başbakan, Patagonya’nın başbakanı mı?

*

Özetle...

İyi oldu.

"AKP kapatılmadı, uzlaşma ihtimali doğdu" diye umutlanan şapşallar cevabını aldı.