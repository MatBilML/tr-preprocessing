Engelliler
Haftası’ydı.
Birleşmiş Milletlere üye tüm ülkelerde 10-16 Mayıs’ta kutlanır. Ahalinin bilinçlenmesi için, Sağlık Bakanlığı tarafından radyo ve televizyonda eğitici programlar yayınlanır.

*
Bizde de
yayınlandı.
Çok eğiticiydi.

*

Bilinçsiz görme engelli “asgari ücret alıyoruz, iyileştirme istiyoruz” dedi. Sağlık Bakanımız bizzat bilinçlendirdi, “gözlerin görmediği halde sana iş vermişiz, daha ne istiyorsun” dedi.

*

E hak etti...
Nan’kör yani.

*

Para’göz
gazeteciler
Aç göz’lü
işadamları
At göz’lüklü
seçmenler
Gözleri var
görmezler.

*

Bunun
gözleri yok...
Utanmadan
görüyor.

*

Daha ne istiyorsun?
Körolasıca...
Elinin kör’ünü mü?

*

Haddini bil.
A gözü doymaz.
Bon’kör bakanımıza dua et.
Göz’altına alınmadığına şükret.

*

Bak, ne demiş atalarımız?
Kör ölür
badem gözlü olur
kör görür
badem nokta nokta...

*

Şimdi merak edip diyeceksin ki...
Ne demek bu nokta nokta?

*

Görme engelliler alfabesi kabartma altı nokta değil mi kardeşim? Ben dilim döndüğünce yazdım. Bakar kör değilsen, gerisini sen koy bu olan bitenin sonuna, nokta nokta...