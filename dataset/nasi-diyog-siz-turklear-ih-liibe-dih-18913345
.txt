*
Çünkü hepimiz biliriz ki...
Almanlar, bırak el âlemi, kendi evladına bile zırnık koklatmaz.
*
E bu durumda...
Hans sabahın köründe kalkıp işe gidecek, Helga gece yarılarına kadar çalışacak, vergi ödeyecek, Alman devleti bu vergileri toplayacak, bize verecek, öyle mi?
*
Buna inanan sığır varsa...
Başka köşe yazısına geçsin.
İnanmayan, devam etsin.
*
İsmi lazım değil, bi şehrimize atıksu arıtma tesisi yapıldı, krediyi Alman yatırım bankası KfW verdi, 9 milyon euro... İzmir’e tıpa tıp aynısı yapıldı, öz kaynaklarla, 3 milyon dolar.
*
Bi başka şehrimize atıksu arıtma tesisi yapıldı, krediyi gene KfW verdi, 40 milyon euro... İzmir’e aynısı yapıldı, öz kaynaklarla, 3.5 milyon dolar.
*
(Euro-dolar paritesini hesap etmene gerek yok, bilezik gibi geçirdikleri açık... Nereye, ne geçirdiklerini merak eden, zahmet edip TMMOB’un Çevre Mühendisleri Odası’nı arayabilir.)
*
Üstelik...
Parayı veren düdüğü çalıyor, krediyi veren ülke, mühendislik hizmetinin yanı sıra, kullanılacak malzemenin kendi ülkesinden alınmasını şart koşuyor. Hatta, bizim belediyeler yorulmasın, armut pişsin ağzına düşsün diye, projenin fizibilitesini bile bedava yapıyorlar. Böylece, Türk mühendisler ayda 1000 liraya talim ederken, Alman mühendisler günde 1000 euro alıyor.
*
(Yukarda Allah var, haklarını yemeyelim, amele göndermiyorlar. Kanalizasyon çukurunu kazma onurunu sana bırakıyorlar.)
*
Özetle... Yardım mardım ettikleri yok. Sana yardım ediyorum ayaklarıyla, hem sana şirin görünüyorlar, hem de kendi ekonomilerini sana besletiyorlar.
*
Yardım ederken AKP, CHP, MHP, BDP ayrımı yapmamaları ondan...
Keriz olman yeterli.