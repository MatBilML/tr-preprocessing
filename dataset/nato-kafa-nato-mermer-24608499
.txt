Demokrasi için müdahale ediyoruz ayaklarına yatılırken... Fransız hükümeti açık açık itiraf etmişti, “bu bir haçlı seferidir” demişti.
AKP derhal tezkere çıkarmış, altı savaş gemisi göndererek, NATO operasyonuna katılmıştı. Denizden ablukanın komutası, İtalya’daydı.
Emri altına girdiğimiz komuta gemisinin adı, Andrea Doria’ydı.
Yani... Papa’nın çağrısıyla Osmanlı’ya savaş açıp, Preveze’de Barbaros’a yenilen Haçlı donanmasının komutanı Andrea Doria’nın adını taşıyordu.
*
Dini bütün hükümetimiz, bütün sembolik değerleriyle haçlı seferi olduğu ilan edilen operasyonda, Andrea Doria’nın safındaydı.
*
Ya şimdi?
*
Aynı koalisyon, Suriye’yi vuracak.
Denizden saldırı için bölgede konuşlanan ilk savaş gemisi hangisi?
Hani, İngiltere Kraliçesi gelmişti de, işgal kuvvetleri gibi İstanbul Boğazı’na demirleyen zırhlının güvertesinde davet vermişti de, Türk sularında olmasına rağmen nezaketen bile olsa Türk bayrağı çektirmemişti de, Kraliçe tarafından şövalye ilan edilen bizim cumhurbaşkanı da yakasına şövalye madalyasını takıp koşmuştu ya...
İşte o gemi. HMS Illustrious.
*
Dindar cumhurbaşkanı ve dindar hükümet tarafından yönetilmek ne güzel di mi... Hadi hep beraber rabia işareti yapıp, tekbirrrr diye bağıralım.