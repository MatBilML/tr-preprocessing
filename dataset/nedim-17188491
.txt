gidelim serv-i revanım
yürü Sadabad’e
İşte üç çifte kayık iskelede amade
Gidelim serv-i revanım
yürü Sadabad’e
Gülelim oynayalım
kâm alalım dünyadan
mâ-i tesnim içelim
çeşme-i nev-peydadan
Kâh varıp, havuz kenarında
hıraman olalım
kâh gelip, kasr-ı cinan seyrine
hayran olalım
kâh şarkı okuyup
kâh gazel-han olalım
Gidelim serv-i revanım
yürü Sadabad’e
*
Nedim bu.
Lale devrinin yalaka şairi.
*
Bizim Nedim, içerde.
*
Bizim Nedim de hak ediyor tabii içerde olmayı... Devlet-i şahaneden indiragandi yapıp, lay lay lom, gününü gün etmek varken, sadrazamları yağlayıp, padişah efendimizi yalayacağına, abuk sabuk işler yapıyor, halkın gerçekleri öğrenme hakkına hizmet edeceğim diye tutturuyor.
*
E olacağı bu.
*
Çünkü, demokrasi sanıyorsun ama...
Sü’lale devri bu.
*
Ya biat edeceksin
olacaksın emre amade
Ya da...
Gidelim serv-i revanım
yürü Silivri’ye.