“Çakma ulusalcı” dedi.
CHP, Başbakan’a...
“Çakma demokrat” dedi.

*

Tarım Bakanı, MHP’ye...
“Çakma milliyetçi” dedi.
Devlet Bahçeli, Başbakan’a...
“Çakma Red Kit” dedi.

*

Ergenekon’un hahamı...
“Çakma haham” çıktı.
BDP’nin imamı...
“Çakma imam” çıktı.

*

Başbakanımız ODTÜ’ye, sizin yetiştirdiğiniz öğrenciler buysa, bu ülke batmış, o profesörler doçentler mesleği bıraksın derken... “Çakma doçent”in ODTÜ’yü kınayan Kastamonu Üniversitesi’nde bölüm başkanı olduğu ortaya çıktı.

*

Egemen Bağış, Kılıçdaroğlu’na...
“Çakma Gandi” dedi.
Muharrem İnce, Başbakan’a...
“Çakma dünya lideri” dedi.

*

Yerli malı kullanın genelgesi yayınlayan Başbakan’ın, çocuklara dağıttığı oyuncaklar Çin malı çıktı. CHP, Çin mallarıyla ilgili soru önergesi verirken, Cumhuriyet mitinglerindeki Türk bayraklarının Çin’den ithal edildiği ortaya çıktı.

*

AKP, Kılıçdaroğlu’na...
“Çakma lider” dedi.
CHP, Başbakan’a...
“Çakma Kasımpaşalı” dedi.

*

CHP Lideri’ne adeta ikizi kadar benzeyen “çakma Kılıçdaroğlu” emekli Nusret Gümüşdal, AKP’ye üye yapılırken... Başbakan’a adeta ikizi kadar benzeyen “çakma Tayyip Erdoğan” kasap Rafet Özdemir, CHP’ye üye yapıldı.

*

Ve, Kılıçdaroğlu Çin’e gitti.
İster misin...
Bi tane “çakma Abdullah Gül” kapıp gelsin!