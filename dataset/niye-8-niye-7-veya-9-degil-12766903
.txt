PKK tören mangası dizilmiş.

Karşısında 8 kişi.

Apo posterleri.

Örgüt bayrakları.

Biji, serok sloganları.

Türkiye’ye uğurluyorlar.

Barzani’nin adamları escort.

Karşılayanlar tanıdık...

DTP milletvekilleri.

Hükümet öfkeli...

Çok sert tepki gösteriyor!

Adalet Bakanımız, “Türkiye bu duruma düşmemeliydi” diyor, “Teslim töreni, terör örgütünün reklamına dönüştü” diyor, “Bu şekilde teslim edilmelerinden sevinç duymadığımı ifade etmek istiyorum” diyor... Başbakan Yardımcımız ise, daha sert, “DTP suçüstü yakalandı” diyor, “Neredeyse teşekkürle karşılamamızı istiyorlar” diyor, “Bu teslim törenine baktığınız zaman, kim kiminle iç içe, kim kiminle irtibat halinde, kim kiminle kucak kucağa, görülüyor” diyor. Derhal karar alınıyor, bu törendeki örgüt reklamına son verilmesi için, televizyonlara yayın yasağı getiriliyor.
 *
 Şimdi diyeceksiniz ki: “Böyle olmadı ki!”
 *

Aynen böyle oldu.
 *
 2 sene önce, Hakkâri Dağlıca’yı basmışlar, 12 askerimizi şehit edip, 8 askerimizi esir almışlardı. Daha sonra da, bu 8 askerimizi aynen yukarda anlattığım şekilde, törenle teslim etmişlerdi.
 *

Hani belki, şimdi, neden Kandil’den 7 veya 9 değil de, 8 PKK’lı gönderdiklerini merak ediyorsunuzdur diye yazıyorum...
8’e 8 çünkü.

*
 O gün nasıldı...

Bugün nasıl.
 *

“8’de 8 kusurlu”yu göstermek için çok doğru bir sayı bence.