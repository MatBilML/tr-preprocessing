Emekli generalin geçirdiği kalp ameliyatı yüzünden, henüz icat edilmemiş bilgisayar programıyla yazılan darbe planının gerçekleştirilemediği açıklandı.
*
Hayatında keklik bile görmemiş hevesli avcı, safariye çıkmış. Akşam oturmuşlar öbür avcılarla sohbet ediyorlar, kimi aslan vurdum demiş, kimi kaplan... Bizimki “iki tane noobum vurdum” demiş. Herhalde bi şey vuramadı, sallıyor diye düşünerek üstünde durmamışlar... Ertesi akşam gene sohbet, kimi fil vurdum demiş, kimi gergedan... Bizimki gene “iki tane noobum vurdum” demiş. Bu sefer merak edip “nedir bu noobum birader” diye sormuşlar. Bizimki anlatmış: “Valla ben elimde tüfek ormanda dolaşıyorum, çalıların arasından kara kara bi şeyler çıkıp ‘Noo bum! Noo bum!’ diye bağırıyor, ben de vuruyorum!”
*
Yapılmamış darbe
Bombalanmamış cami
Düşürülmemiş F16
Düzenlenmemiş suikast
Tanışmamış insanlar
Kurulmamış komplo
İcat edilmemiş bilgisayar
Yazılmamış plan
Buluşulmamış toplantı
Düşürülmemiş hükümet...
*
Sen istediğin kadar noo bum de!