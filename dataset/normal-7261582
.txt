Yengesini öldürdü.

Küçük yeğenini öldürdü.

Büyük yeğenini öldürdü.

Yengesinin annesini öldürdü.

Yengesinin kardeşini öldürdü.

Yengesinin gelinini öldürdü.

Yengesinin yeğenini öldürdü.

8.

Kuruttu sülaleyi.

*

Bakıyorum gazetelerin en önemli haberlerini verdiği birinci sayfalarına... Hürriyet dahil, Milliyet, Sabah, Yeni Şafak, Cumhuriyet, Vatan, hepsinde tek sütun.

Haber metni o kadar küçük ki, seri cinayete kurban gidenlerin isimleri bile sığmamış... "8 kişi" demişler özetle.

Radikal’in 9 sütun manşeti:

"En büyük hak yaşamak..."

8 ölümlü cinayet haberi yok!

*

Normalleşme süreci dedikleri işte bu.

Katliam bile normal artık!

*

Ama altını çizmek istediğim bu değil.

Neden’i...

Neden kuruttu adam sülalesini?

Dededen kalan miras için...

2 tane dandik evi paylaşamamışlar.

*

Memleketin "dededen miras kalan" dağını taşını, fabrikasını limanını, garajını barajını, telefonunu bankasını satıyorlar...

Çıt yok.

Tarlasına inek girsin...

Komşusunu tarıyor!

Evindeki boş Vita tenekesini bile atmaz.

Kıbrıs’ı ver, gıkı çıkmaz!

*

Vahdettin psikolojisidir bu...

Vahdettin psikolojisi.

İşgal gemilerini getir burnunun dibine daya, sesini çıkarmaz... "O saray vatanın" diyene, idam fermanı çıkartır!

*

Ve maalesef, giderek daha fazla hákim oluyor Türkiye’ye Vahdettin psikolojisi...

Ulusa aidiyet duygusu, sıfır.

Bana dokunmayan yılan, bin yaşasın.

*

Bakın bir örnek daha vereyim...

Seçimden bu yana, sadece 50 gün içinde, kaç şehit verdik biliyor musunuz?

15.

Gazi?

33.

Kimin için can verdi, kimin için gözünü bacağını verdi bu çocuklar?

Hepimize kalan miras için.

*

Kaçımızın umurunda?