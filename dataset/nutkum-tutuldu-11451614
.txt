Zor günler.
 
Baskı had safhada.

İzmir’de bir gazete var.

Demokrat İzmir.

Manşet atar:

"Yiyin efendiler yiyin

Bu han-ı iştiha sizin

Doyunca, tıksırınca...

Çatlayıncaya kadar yiyin!"

Derhal soruşturma açılır.

Gazeteye resmi yazı gelir.

Bu haltı yiyen (!) sorumlu müdürle birlikte, söz konusu şiiri kaleme alanın isim ve adresinin bildirilmesi istenir.

Gazete ertesi gün manşet atar:

"Merhum Tevfik Fikret aranıyor!"

Adres olarak da, şairin İstanbul Aşiyan’daki mezarının fotoğrafı yayınlanır.

*

59.

69.

79.

89.

99.

2009.

E bakıyoruz...

*

Çağdaş Eğitim Vakfı’na yapılan polis baskınında, Nutuk ve Mustafa Kemal posterine "delil" diye el konulmuş.

*

Rahmetli oldu o, rahmetli.

Anıttepe, Ankara.