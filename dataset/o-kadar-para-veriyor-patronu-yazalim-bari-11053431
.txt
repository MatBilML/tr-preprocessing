*

Aydın Doğan kim?

"Türkiye vergi rekortmeni."

Bunlar ne diyor?

"Vergi kaçırdı."

*

Plaket verirken, "Son 10 yılda 8 defa, son 5 yılda üst üste 1’inci oldunuz, çok teşekkür ediyorum, Türkiye’ye örneksiniz, örnek mükellefimiz oldunuz" diyen kim?

Maliye Bakanı.

Kime diyor?

Aydın Doğan’a.

*

Şimdi ne diyorlar?

"Vergisini ödemedi."

*

Ne zaman "ödemedi" diyorlar?

2007’de.

2007 vergi şampiyonu kim?

Gene Aydın Doğan.

*

Ömrünü hukuka adayan Yargıtay Onursal Başsavcısı’nın çeteden evinin basılması gibi bi şey yani... Hayatını terörle mücadeleyle geçiren Orgeneral’in terör örgütü kurmaktan içeri tıkılması gibi... Donumuza kadar soymak varken, eşine kuru soğan büyüklüğünde pırlanta takacağına, Köşk’ün elektrik parasını bile cebinden ödeyen Ahmet Necdet Sezer’in kınanması... Kemal Kılıçdaroğlu’na suç duyurusunda bulunulması gibi bi şey.

*

"Halkı din ve ırk farkı gözeterek, kin ve düşmanlığa açıkça tahrik etmek"ten hapis yatan kişi, kapatılma davası açılan partisiyle yönetiyorsa halkı...

Vergi rekortmenine vergi cezası kesilmesinden daha doğal ne olabilir ki?