Babası telefon eder.
Boşalt der...
Sıfırla!
*
Bilal başlar boşaltmaya...
Bir kısmını Hasan abiye,
bir kısmını Faruk’a verir,
öbür kısmını, al bunlar sende dursun diyerek Mehmet’e verir,
geri kalanını karanlık olunca halleder, başka yere taşır.
Eniştesi akıl öğretir,
25 milyon doları Ahmet’e ver der,
üstüyle Şehrizar’dan daire al der.
Mehmet’e 20 milyon aktarır,
dolar olarak...
Bir kısmını başka yere koyar,
hatta sorarlar Tunç abiye...
10 milyon avro alabilirim der,
10 milyonu Tunç abiye gönderir.
Dağıt dağıt bitmez,
bi ara yorulur sıkılır Bilal...
Öüff der.
730 bin dolar artı 300 bin lira,
Faik’e verir,
1 milyon lirasını sen al,
üstünü akademiye aktar der.
Akşamlar olur...
Hâlâ sıfırlayamaz.
Elinde 30 milyon avro kalır.
*
Başlangıçta, babası taa en başta telefon ettiğinde... Bilalciğin kumbarasında kaç parası vardır?
*
Cevabı bilenlerin bir kısmına Tayyip Erdoğan’ın kendi sesinden şiir kaseti hediye edeceğim, geri kalan kısmına da hava karardıktan sonra dinlemeleri için O Ses Türkiye albümü dağıtacağım.