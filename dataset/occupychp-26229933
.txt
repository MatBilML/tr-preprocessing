“Occupychp”yi yaz.
*
Değerli gençler...
*
Seçim arifesinde, Deniz Baykal kasediyle ilgili tape yayınlandı mı? Yayınlandı. O ses kaydına göre, Deniz Baykal kasedinin bizzat Tayyip Erdoğan tarafından internete servis edildiği iddia edildi mi? Edildi. Bu gelişme üzerine, Kemal Kılıçdaroğlu ne dedi? Gözlüğünü takıp o kasetleri izlediğini gözlerimle gördüm, dizüstü bilgisayardan Erdoğan’a izlettiriliyor, Erdoğan’a izlettirenler aynı zamanda Erdoğan’ı da görüntüye alıyorlar, dedi. Peki, söz konusu kayıtta, Tayyip Erdoğan olduğu öne sürülen şahıs, neler diyordu? “İnternet sitelerine pas edin, web sitelerinden dünyaya verelim, gerekirse televizyonlardan verelim, televizyonlar görüntüleri vermese de, konuşmaları filan verebilir, ev içi çekim yapabiliyor musunuz, Kılıçdaroğlu için de çalışma yapılabilir” diyordu.
*
Lütfen “o gün”e dönün...
“Bugün”den bakmayın.
Ve, tüm Türkiye’nin gözünün önünde kabak gibi duran soruyu kendinize sorun.
*
Ortada fol yok yumurta yokken, henüz kaset çıkmamışken, Habur rezaleti yüzünden CHP’nin oyları tırmanmışken, CHP’de liderlik yarışı yokken, 15 gün sonra yapılacak kongreye tek adayla, rakipsiz gidilirken, CHP’nin Yeni CHP olarak dizayn edileceği kimsenin aklının ucundan bile geçmezken...
*
Tayyip Erdoğan, Kılıçdaroğlu’nun CHP genel başkanı olacağını nereden biliyordu?