Yeni oda 11.81 metrekare.
¡
Ada’yı konuşuyorduk eskiden.
Oda’yı konuşuyoruz şimdi.
¡
Modayı da ben anlatayım size...
Yüzölçümü pek moda.
¡
Gazetelerimiz yazıyor...
“Adalet Bakanı iki oda arasındaki farkı açıkladı: 17 santimetrekare!”
“17 santimetrekarelik kavga.”
“17 santimetrekarelik tahrik.”
“Fırtına 17 santimetrekare için.”
“Meclis İnsan Hakları Komisyonu Başkanı Profesör Üskül açıkladı: Sadece 17 santimetrekare küçük.”
¡
(Söylesem tesiri yok...
Sussam gönül razı değil.)
¡
Sayın bakanım, muhterem basın mensupları... Bir metrekare, 100 santimetreye 100 santimetredir, dolayısıyla 0.17 metrekare, 17 santimetrekare değil, 1.700 santimetrekaredir.
¡
3’e 5’e bakmak istemem ama...
Iska, 100 katı birader.
¡
Ve, endişem o ki... Alt tarafı 1 metrekarenin içinde ne olduğunu kestiremeyen heyet, dağlarını ütülersen 814 bin 578 kilometrekare olan memlekete nasıl akıl erdirecek?
¡
Tek umudum...
“Allah bunlara zaten vurmuş vuracağı kadar” diyerek, PKK’nın vurmaktan vazgeçmesi.