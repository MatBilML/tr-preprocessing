Gençleri anlamama sebepleri aslında bu” diye yazmıştım.

*

Yalakalar zıpladı tabii.
Küfrettiler.
“Kanıt göster” dediler.

*
Bakın...
Dün gene dövdüler ODTÜ’lüleri.
Ve dün “kanıt”ın yıldönümüydü.

*
Türk Talebe Birliği, yıllar önce aynı gün, hükümete ültimatom vermiş ve “rock müziğin yasaklanmasını” istemişti. Kendileri dinlemediği için, başkaları da dinlemesin istiyorlardı.

*
Nedir rock?
İstersen 70’inde ol, gençtir.
İsyandır.
Sorunlarla ilgilidir, muhaliftir.

*
Anadolu’da halk müziğinin harmanıdır, Erkin Koray’dır, Cem Karaca’dır, Barış Manço, Fikret Kızılok, Edip Akbayram, Ersen, Kazım Koyuncu’dur, Moğollar, Dadaşlar, Kurtalan Ekspres, Bulutsuzluk Özlemi’dir... Toroslar gibi serttir rock, yürektir aynı zamanda, Tendürek’tir.

*
Dolmabahçe’de karşına oturtup...
Vaaz veremezsin onlara.

*
Peki, Türk Talebe Birliği’nin üyeleri kimdir? Başbakan Tayyip Erdoğan, Cumhurbaşkanı Abdullah Gül, TBMM Başkanı Mehmet Ali Şahin, Başbakan Yardımcısı Bülent Arınç, açılımdan sorumlu İçişleri Bakanı Beşir Atalay, Dışişleri Bakanı Ahmet Davutoğlu, milli eğitim bakanlığı da yapan AKP Genel Başkan Yardımcısı Hüseyin Çelik.

*
Rock’ı yasaklamak isteyen zihniyetin kültür müdürüydü, Başbakanımız.

*
Peki, başkent Ankara’da geleneksel olarak rock festivali bi tek nerede yapılır?
ODTÜ’de!

*
Dinlemiyor ki... Anlasın.
Susturamadı, dövdürüyor.

*
“Mesele, sağ-sol meselesi değildir, gençliğini yaşayamamış insanlar tarafından yönetiliyor Türkiye” derken, bunu kastediyordum...
Zaten aslına bakarsanız, metalci selamı veren gençleri “ülkücü” diye içeri tıkma sebepleri de buydu.