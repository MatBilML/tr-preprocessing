Hatta...

Bazı "objektif ve tarafsız" arkadaşlar, "hesap bilmediğimi" iddia ettiler, "haysiyetsizce davrandığımı" yazdılar.

*

Kırılıyor tabii insan.

*

Ama, Allah’tan AKP var.

İmdadıma yetiştiler.

Ekonomiden Sorumlu Devlet Bakanımız Mehmet Şimşek, tane tane anlattı...

"Ücretler çok düşük diyorlar, bir sürü gürültü, İngiltere’de aylık bağlama oranı 1.25, bizde 3, şimdi bunu 2’ye indiriyoruz, ortalama ücreti alın, kişi başına milli gelire bölün, OECD ülkeleriyle kıyaslayın, en yüksek ücret verenlerden biriyiz..."

*

Anlaşılmayan bir şey?

Yok herhalde.

*

Sizin maaş oisidi’den iyi.

*

Kimler var oisidi’de?

Almanya, Fransa, Danimarka, ABD, İtalya, Avusturya, İsviçre, Belçika, Kanada, Hollanda, Norveç, İngiltere, Avustralya, Finlandiya, Japonya filan...

*

Diyeceksiniz ki, nasıl olur?

Kardeşim, bakan anlatıyor ya...

Anlamıyor musunuz?

Mesela, Türkiye’deki Ceo’ların ortalama maaşıyla, Kanada’da Burger King’de çalışan garsonların ortalama maaşlarını al, kişi başına milli gelire böl, hangisi büyük?

Veya...

Türkiye’deki banka genel müdürlerinin ortalama maaşının kişi başına milli gelire bölünmüş hali, Japonya’daki suşicilerin ortalama maaşının kişi başına milli gelire bölünmüş halinden küçük mü?

Onu diyor bakan.

*

Aslında az bile diyor.

*

Çünkü, siz şimdi, sizin maaşı alın...

Brent petrolün variliyle çarpıp, Norveç Kronu’na bölün, Dow Jones endeksinden çıkarıp, carry trade’e ilave edin, ilk başta size tutturduğum sinek 2’liyi de desteye karıştırın... Ne etti? G8’den zenginsin!

*

Hadi hayırlı işler...

Bozdurup bozdurup harcayın.