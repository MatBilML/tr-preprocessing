*

Var.

*

Tayland’da hükümet düştü.

Anayasa Mahkemesi feshetti.

Yolsuzluktan.

Aynı Anayasa Mahkemesi, bundan önceki başbakanı da görevden almıştı.

Niye?

"Yemek"ten...

*

Tayland Başbakanı gazeteciydi.

Aslında hukuk mezunu.

Ama "yemeğe" düşkün.

Hobisi yani.

Tayland’ın en büyük özel televizyonunda "Tadım ve Yorum" isimli yemek programı yapıyordu. Başbakan oldu... Yemek tariflerine devam etti. Mesela, Tayland olimpiyat milli takımına pilavlı tavuk kapama yaptı, reyting rekorları kırdı.

(Şaka değil... Ekmek çarpsın yaptı.)

Başka?

Ekonomi boka sardı, işsizlik-enflasyon patladı, ahali devlet kuruluşlarına saldırmaya, taşlamaya başladı; Başbakan baharatlı yemek tariflerine devam etti. Hatta, Tayland’ın en önemli gıdası domuz etinin fiyatı artınca, "et alamıyorsanız, sikron kai tomfuk yiyin" dedi.

Sikron kai tomfuk tarifi verdi.

(Nedir sikron kai tomfuk?

Tavuk kemiğinden çorba!)

Bi sabah, Anayasa Mahkemesi şak diye toplandı, başbakanı görevden aldı... Niye? Tayland Anayasası’nın 267’nci maddesi ihlal edilmişti çünkü... Başbakanın "yemek" programı adı altında, kár amacı güden kuruluşlardan para alması yasaktı.

*

Bulabildiğim tek iyi haber bu.

*

Demek ki neymiş?

Bulgur dağıt.

Kömür dağıt.

Alışveriş çeki dağıt.

Aman yemek tarifi yapma!

Bırak, yemeği de kendileri yapsın...