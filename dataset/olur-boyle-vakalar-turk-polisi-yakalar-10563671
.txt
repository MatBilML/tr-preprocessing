Tatilciler yola çıkmaya başladı.

6 ölü, 56 yaralı.

Cumartesi...

Hatalı sollama.

Aşırı hız.

Aynı otomobilde 9 kişi.

13 ölü, 90 yaralı.

Pazar...

Arife.

18 ölü, 136 yaralı.

Pazartesi...

Bayram.

14 ölü, 95 yaralı.

*

(Bizim trafik istatistikleri, makyajlıdır. Kaza yerinde öldüysen, öldün... Yaralı olarak hastaneye gidip, orada öldüysen, trafik ölüsü saymazlar. En az 30 daha ilave edin yani.)

*

Salı...

Buzlanma.

Tokuşma.

Uçma.

Bildiğin mezbaha...

26 ölü, 83 yaralı.

Çarşamba...

Duble yol.

Duble rakı.

4’ü bebe, 18 ölü, 129 yaralı.

Perşembe...

- Uykusuzsun galiba.

- Yok canım, bomba gibiyim.

9 ölü, 27 yaralı.

Cuma...

Kalabalığa kalmayalım.

Ufak ufak dönüşe geçelim.

Enişteleri de biz götürelim.

Aynı otomobilde 8 kişi.

17 ölü, 39 yaralı.

*

Cuma...

Trafik canavarlarına göz açtırmayan trafik polisleri, tatilde makam otomobilini kullanmadığı için kızının otomobilini kullanan Deniz Baykal’a 55 lira park cezası kesti!