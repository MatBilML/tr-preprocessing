Halbuki...

45 ile 50 milyar dolar arasında, 5 bin milyon dolar var, 5 bin milyon dolar!

Veya...

"Türkiye’nin borcu 300-350 milyar dolar" deniyor, gayet rahatlıkla.

300 ile 350 arası?

50 bin milyon dolarcık!

*

Minik bir sapma yani.

*

Son moda da şu...

"PKK terörünün Türkiye’ye verdiği maddi zarar, 300 milyar dolar, bu parayla neler neler yapılmazdı ki."

Dikkat ediyorum...

Özellikle siyasiler söylüyor.

2-3 sene öncesine kadar "100 milyar dolar" diyorlardı, aniden, "300 milyar dolar" oluverdi.

*

Peki gerçek nedir?

*

Prof. Dr. Ümit Özdağ, "Türk Ordusunun PKK Operasyonları" isimli kitabında, madde madde yazıyor...

"Güvenlik harcamaları 14.7 milyar dolar, göç nedeniyle ortaya çıkan üretim kaybı 3 milyar dolar, yeniden yerleşim için 344.5 milyon dolar, köye dönüş için 120 milyon dolar, tahrip edilen yol-köprü-bina vesaire 182 milyon dolar."

Ne etti?

18.5 milyar dolar.

*

İyi de, kaynağı ne?

Yani, Prof. Dr. Ümit Özdağ kitabına koyduğu bu rakamları nereden bulmuş?

Prof. Dr. Servet Mutlu’nun, 1984-1999 yılları arasındaki "gerçeği" ortaya koyan, "Ekonomik Açıdan Doğu Sorununun Kökenleri" isimli "bilimsel" araştırmasından bulmuş...

Kimdir Servet Mutlu?

Ortadoğu Teknik Üniversitesi’ni bitirip, doktorasını University of California, Berkeley’de yapan ve şu anda Başkent Üniversitesi İktisadi İdari Bilimler Fakültesi, İktisat Bölümü’nde öğretim üyesi olan, saygın Prof.

*

Elimizde başkaca "bilimsel veri" var mı? Yok... O halde neden ısrarla "300 milyar dolar" deniyor?

*

Bir, sallıyorlar.

İki, ya para saymayı bilmiyorlar, ya dayak yememişler.

Üç, sanırım en önemlisi, "ey ahali, bu işe çok para gidiyor, gelin biz bu parayı harcamayalım, boşverin, iş nereye varırsa varsın" demeye getiriyorlar!

*

Yoksa, tabii ki "18.5" çok büyük para ama neden böyle olmadığı halde, "300" densin ki?