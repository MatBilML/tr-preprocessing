Taa 2003 senesinde, şeriatçı gazete “onbaşı olamayacakların general olduğu ülke” filan diye yazmış...
Kara, Hava, Deniz, Jandarma komutanlarının aralarında bulunduğu
312 general tazminat davası açmıştı.

*

312.
Ankara’nın telefon kodu gibiydi.

*
O davayı açan...
Kara Kuvvetleri Komutanı
Şüpheli şahıs.
Hava Kuvvetleri Komutanı
Tutuklandı.
Deniz Kuvvetleri Komutanı
Tutuklandı.
Jandarma Genel Komutanı
Tutuklandı.

*
Sonradan Genelkurmay Başkanı olan Orgeneral İlker Başbuğ davacılardandı.
Bi telefon... Tutuklandı.

*
Ordu, kolordu, donanma, güney deniz, kuzey deniz, sahil güvenlik, denizaltı, istihbarat, harp akademileri, eğitim doktrin, harita, lojistik, hatta o davayı
açan adli müşavir... Komple içerde.

*
“Kasaptaki ete soğan doğramam” ilkesine bağlı olan dava açmadı... Yırttı.

*
Bu çerçevede, “onbaşı” diyene dava açmaya hazırlanan Genelkurmay’ın durumunu hiç iyi görmüyorum... Şeriatçı’ya dava açanların hali buysa, bölücü’ye dava açanlara kimbilir n’olur.