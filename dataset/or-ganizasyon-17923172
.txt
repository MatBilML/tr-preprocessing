- Hâlâ mı yav?
- Gık çıkmıyor.
- Bana mısın bile demediler.
- Uyandılar artık galiba...
- Bi orgeneral daha mı alsak?
- Mareşal alalım bu sefer!
- Olsa alcaz zaten.
- Vardı da almadık mı...
- Netekim’e ne derseniz?
- İş yapar mı ki...
- Sallamaz kimse.
- Beş oy bile getirmez.
- Olsun, aza kanaat etmeyen
çoğunu hiç bulamaz, üç oy üç oydur.
- Söyle gözlüğe, manşet yapsın.
- Şişkoyu da ara, tivide söylesin.
- Kroki mroki bulsak, suikast filan...
- Yalama oldu o iş.
- Or’ijinal bi şey lazım.
- Or’dinaryüs tutuklayalım.
- Yok, or’kestra basalım istersen... Ne alakası var kardeşim!
- Bunlar or’todoks desek?
- Bak, o olur.
- İsterseniz ben or’gazm işine gireyim, nasıl olsa porno morno dümdüz gidiyorum.
- E ne diycez yani, or... mu?
- Tatmin oluruz en azından.
- Bakın tatmin deyince aklıma geldi, yataklı mataklı yeni kaset ayarlasak?
- Aman diim, ters tepiyor.
- İndirelim derken kaldırdık.
- Bizim kasedimiz çıktı diyelim!
- Nası yani?
- Abi son anketler geldi, durum kel, her kasedi çıkanın oyu artıyor, koysun çocuklar usturuplu bi yere böcek möcek, TRT’yi çağırıp canlı yayında suçüstü bulduralım, bizi dinletiyomuş diyelim...
- Fena fikir değil be.
- Ben çıkıp ağlarım, güzel olur.
- İyi de kim dinletiyomuş diycez?
- Ahmet Necdet Sezer diyelim.
- Oha gari.
- Kılıçdaroğlu deriz.
- Bahçeli de uyar.
- En güzeli Öcalan diyelim, PKK bize komplo kurmuş diyelim.
- Dokunma bu aralar.
- İsrail diyelim bari.
- Ona hiç dokunma.
- Ona dokunma buna dokunma, nasıl mağdur olcaz bu şartlarda?
- Bi türlü mağdur olamıyoruz, mağdur olamadığımız için mağduruz diyelim.
- Yerler mi?
- Deneyelim abi, yediği kadar...
- Muhtıra duasına mı çıksak?