Özüne dönsün.Kadıköy mesela...Kalkedon olsun.*Mecidiyeköy veya...TL’ye geçtin, YTL’ye geçtin, sonra gene TL’ye geçtin, dolar var, euro var, bi mecidiye yok... Köyü niye var?*Ya, parayı mecidiye yap.Ya da, TLköy olsun.*Sadece köy de yetmez...Tunceli, Dersim’di.1935’e kadar.Atatürk değiştirdi.O halde sormak lazım...Tunceli’nin "orijinaline dönmesine" mantıklı bakıyorsak, yine Atatürk tarafından anca 1930’da "İstanbul" yapılan İstanbul niye İstanbul kalsın?*Orijinali İstanbul mu?*Bir taraftan Yeşilköy’e Yeşilköy diyeceksin, bir taraftan çocuklara Ayastefanos Antlaşması diye okutacaksın... Ayastefanos Ayastefanos’sa, Yeşilköy niye Yeşilköy?*Olacağı budur çünkü."Tarih" denilen kavramı, papağan gibi ezberletmekten ibaret zannedersen, çocuklarımız Rus’un burnumuzun dibine kadar geldiğini fark edemez asla... Taaa Güneydoğu’da bir köyün isminin değiştirilmesinin, aslında ne anlama gelebileceğini fark etmeyeceği gibi.*- Değişsin mi?- Değişsin, ne olur ki?*Şu olur.*Atatürk’ü Todor Jivkov’la özdeşleştirirsin, bu bir... İkincisi, her köyün adı 29 harften oluşmuyor... W, X, Q ile yazılanı da var... Ne yapacaksın? Alfabeye eklemek zorundasın... Eklersen ne olur? Anayasa’yı, "Türkiye Cumhuriyeti’nin resmi dili Türkçe ve Kürtçe’dir" diye değiştirmek zorunda kalırsın... Değiştirirsen ne olur? Ayastefanos Antlaşması’nı okullarda hangi hakla Türkçe okutabilirsin ki?*Çorap söküğüdür bu.Onun için, bırakın köylerle möylerle alıştıra alıştıra yedirmeyi, taksitle satış yapmayın, toptan satın... Diyarbakır Amed olsun. Herkes rahatlasın.