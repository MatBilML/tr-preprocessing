Rahmetliden kanıt bulmak için.

Hukuku zehirliyorlar...

İnsanları diri diri gömmek için.

*

İnanmıyorum Profesör Mehmet Haberal’ın suçlu olduğuna, asrın iftirasıdır.

İnanmıyorum Mustafa’nın Tuncay’ın Soner’in suçlu olduklarına, asla.

Terörist tanık.

İlker Başbuğ sanık.

Daha neyine inanayım?

*

Ben gördüğüme inanırım...

Gidiyorum, haysiyet cellatlarının yalanlarla dolanlarla “veba”lı muamelesi yapmaya çalıştığı içer’deki kurmayların yanına; yüreklerindeki ışığı gözlerinde görüyorum. Sonra bakıyorum, üç kuruşluk koltuk uğruna dışar’da sessiz kalanların öne eğik suratlarına; kaçamak bakışlarındaki “vebal”i görüyorum.

*

Vebal taşımayın kardeşim...

Bugün Silivri’ye gelin.

Elinizi, hem vicdanınıza hem taşın altına koyun.

*

Çünkü, sırf onların üstüne toprak atılıyor sanıyorsanız, yanılıyorsunuz.

Başımıza çökerttikleri kolonların altında kalan, biziz, hepimiziz...

Ve, bugün seslenecekler enkaz yığınlarına bi umutla, sesimi duyan var mı?

*

Bugün ona...

Emin ol, yarın sana.

Bakacaklar...

Orda kimse var mı?