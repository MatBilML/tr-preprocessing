Galatasaray Üniversitesi ve Sion Üniversitesi mezunundan Fransızca.

İTÜ’lüden sayısal, sözel...

ÖSS Türkiye 37’ncisi, Boğaziçi Üniversitesi mezunundan OKS...

Westminster Üniversitesi sertifikalı öğretmenden, gramer, British English.

TÜBİTAK masterli Boğaziçi mezunu, garantili fizik, kimya, matematik, hızlandırılmış OKS dersleri verilir.

Maryland Üniversitesi işletme mezunundan evinizde, ofisinizde gramer, akıcı, American English.

Saint Joseph’li, Sorbonne’lu öğretmenden fizik, Fransızca.

TÜBİTAK masterli araştırma görevlisinden matematik, fizik.

Boğaziçili bayandan saati 50 YTL, lise öğrencilerine tüm dersler...

ODTÜ’lü mühendisten, sayısal...

Boğaziçi mezunundan matematik.

*

Hürriyet seri ilanları açın...

Hepsi orada.

*

İş yok, iş.

Bırak hikáye anlatmayı.

*

Türkiye’nin en seçkin üniversitelerinden dereceyle mezun olan, dil bilen, master yapmış, yurtdışında okumuş gençlerimiz... Sigortalı bir işe kapağı atamadıkları için, üç beş kuruşa ders verip, maaşı zaten boşverdik, harçlık çıkarmaya çalışıyor.

*

Boğaziçili Türkiye 7’ncisini evine getiriyorsun, çocuğunun beynini parlatsın diye, 50 lira...

Okuma yazma bile bilmeyen garibanı evine getiriyorsun, taşlarını falan silsin diye, 70 lira!

*

Her şeyi sattık...

Borç büyüdü.

Ekmek küçüldü.

İşsizlik arttı.

Paranın p’si yok piyasada.

2 sene sonraya çek yazılıyor.

Protestolu senet patlamış.

İcra patlamış.

Emekli 9 lira zam alıyor.

9 lira.

*

20-25 yaşındaki gençlerin saçları beyazladı, kara kara düşünmekten...

Babalarından utanıyorlar.

Babalar evlatlarından.

*

Özetle...

Ört gitsin.

Türban karın doyurmuyor ama, sadece saçı değil, bu "çıplak gerçeği" de gayet güzel örtüyor nasıl olsa.