*
Yüksek yargı mensupları’na masaj yapan bali’li, tek kelime Türkçe bilmemesine rağmen 100 soruda 130 doğru çıkarırken... Resepsiyon’da çalışanlar tetkik hâkimliği’ne, havskiping’te görevli arkadaş, cumhuriyet başsavcılığı’na atandı. Mazbatalar açık büfe’den dağıtıldı.
*
Soruları sızdırılan kapesese’yi fotokopi gibi tıpatıp işaretleyen karı-koca’lar tesadüfüne yenileri eklendi sayın seyirciler... Kitapçıkları çalınan öğretmenlik sınavı’nda enişte-kayınço’lar birinciliği paylaşırken, şifre’li üniversite sınavında gelin-görümce’ler şampiyon oldu. Sonuçlara itiraz eden kaynana’lara, kamu bankalarına yerleşip dırdırı kesmeleri için, müfettişlik sınavı’nın cevapları servis edilirken... Büyüsün de badem olsun diye, şıkları önceden ezberletilerek anadolu lisesi sınavı’na sokulan çağla badem’in babası, sehven, emniyet müdürlüğü’nü kazandı.
*
Hâkim’lik sınavına giren avukat’ın genel cerrahi’yi kazanması üzerine, ha hâkim ha hekim, kitapçıklar karıştı heralde diyen öseyeme başkanı... Tıpta uzmanlık sınavı’na giren mübaşir’in merkez hakem komitesi’ni kazanmasının ise kendileri için bile sürpriz olduğunu söyledi.
*
Sınavları iptal edilen ortopedici’lerin geçici olarak kulak burun’a kaydırılacağını, zührevici’lerin kalp damar’a, gözcü’lerin kadın doğum’a, radyo’lojicilerin iletişim fakültelerine yerleştirileceğini ifade eden öseyeme başkanı... Küçük bi pürüz olduğunu, hâkim’lik sınavı iptal edildiği için, tıpta uzmanlık sınavı’nın akıbetine karar verecek olan hâkim’lerin yeniden avukat’lığa döndüğünü... Bu yüzden, tıpta uzmanlık sınavı’nın akıbetine kapesese’de sıfır çekmesine rağmen öğretmen olmaya hak kazananların karar vereceğini... Ancak, şaibeli kapesese’nin de iptal edilmesi an meselesi olduğu için, tıpta uzmanlık sınavı’nın iptalinden vazgeçilebileceğini... Böylece, geçici olarak kulak burun’a kaydırılan ortopedici’lerin zührevi’ye, kalp damarcı’ların estetik cerrahi’ye, kadın doğumcu’ların ortopedi’ye, radyo’lojicilerin spiker olarak terete’ye geçebileceğini... İlkokula beş yaşında başlamadığı tespit edilen proföser’lerin geri zekâlı oldukları için görevden alınacağını... Profesör’lerin ihanet içindeki anaları hakkında, laikçi oldukları için suç duyurusunda bulunulacağını, babaları hakkında da pekaka’lı oldukları gerekçesiyle gıyabi tutuklama kararı çıkarılacağını açıkladı.
*
Makara bi yana...
*
Eğitime dair rezaletlerin peşpeşe ayyuka çıktığı, ahlaksızlığın daniskasının yaşandığı ülkede, dört artı dört dört’lük müfredata “iffet dersi” koymuşlar iyi mi!