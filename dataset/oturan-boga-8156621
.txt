Şaka değil...

Georgetown Üniversitesi, Oxford Üniversitesi, Michigan Üniversitesi ve Arizona Üniversitesi’nin profesörleri, New York’ta bir araya geldiler, bu soruya cevap aradılar.

*

DNA testi yapmışlar, tutmuş.

Gramere bakmışlar, benziyor.

Kilimlerimiz desen... Aynı.

*

Ama bana sorarsanız...

Üniversiteleri, profesörleri falan seferber etmeye hiç gerek yoktu... Zaten 3 tane kanıtı var.

*

Birincisi, Esenboğa.

Olsa olsa Oturan Boğa’nın torunudur... Yoksa niye böyle acayip bir isim koysunlar?

*

İkincisi, Meluncanlar.

Bu da olsa olsa, "bizden adam olmaz"ın Siu dilindeki kısaltmasıdır... Çünkü, dünyada bizden başka hiçbir millet, durup dururken kendine küfredip, kendi kendine "melun" sıfatı takmaz.

*

Ve, üçüncüsü...

Amerika kimindi?

Onların.

İngilizler geldi, yerleşti.

İtalyanlar geldi, yerleşti.

Çinliler geldi, yerleşti.

İspanyollar geldi, yerleşti.

Araplar geldi, yerleşti.

Afrika’dan zincirlene zincirlene köle olarak getirilen siyahlar bile yerleşti; hatta biri neredeyse başkan olacak.

*

72 millete yer var.

Bi kime yer kalmadı?

Onlara.

*

Bizizdir onlar, bizizdir.



NOT:

Bizim üniversitelere dönersek...

"Alt çene" kroşe.

"Üst çene" aparkat.

YÖK Başkanı, nakavt!

Değil 10’a kadar, istersen 100’e kadar say, yerden kalkabilmesi imkánsız...

Ben olsam, boksu bırakırım.