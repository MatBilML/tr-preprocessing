Botanik öğretim üyesi
Yardımcı doçent doktor
Eşi, kendisini peygamber ilan etti.
Kafasına taç takmış.
Ayaklarını öptürüyor.
Ev, dergah.
*
Hacettepe Üniversitesi
Tıp Fakültesi
Embriyoloji öğretim üyesi
Profesör doktor
Trenlere mescit yapılmasını istedi; ancak bu talebi, virajlarda kıble denk getirilemeyeceği için devlet demiryolları yönetimi tarafından kabul görmedi.
*
İstanbul Teknik Üniversitesi
Mühendislik Fakültesi
Zemin mekaniği öğretim üyesi
Emekli profesör doktor
Rüyasında tarikat şeyhi gördü, tarikat şeyhi rüyada kendisine “YÖK yanlış işler yapıyor” dedi, şeyhin bu sözlerini dilekçeyle, “pek muhterem başkanım, kader dostum” diye hitap ettiği Başbakanlık’a gönderdi, Başbakanlık dilekçeyi inceledi, gereğinin yapılması için Milli Eğitim Bakanlığı’na havale etti, Milli Eğitim Bakanlığı dilekçeyi inceledi, gereğinin yapılması için YÖK’e havale etti.
*
Profesör Mehmet Haberal
Başkent Üniversitesi Rektörü
Profesör Fatih Hilmioğlu
İnönü Üniversitesi Rektörü
İçerdeler.
*
Profesör Türkan Saylan.
Profesör Uçkun Geray.
Şüpheli şahıs’tılar, öldüler.
*
Profesör Kemal Alemdaroğlu
İstanbul Üniversitesi Rektörü
Profesör Kemal Gürüz
YÖK Başkanı
Profesör Mustafa Yurtkuran
Uludağ Üniversitesi Rektörü
Profesör Ferit Bernay
19 Mayıs Üniversitesi Rektörü
Profesör Osman Metin Öztürk
Giresun Üniversitesi Rektörü
Profesör Erol Manisalı
Demokrasi Ödülü var.
Sanıklar.
*
Profesör Süheyl Batum
Sorbonne Üniversitesi mezunu
Galatasaray Üniversitesi Dekanı
Bahçeşehir Üniversitesi Rektörü
Hukuku “ulemaya soralım” diyen Başbakanımız “Senin her tarafın hukukçu olsa ne yazar” dedi.
*
Selçuk Üniversitesi
İlahiyat Fakültesi
İslam Hukuku Başkanı
Profesör Orhan Çeker
Dekolte giyen kadınların tecavüzü göze alması gerektiğini söyledi.