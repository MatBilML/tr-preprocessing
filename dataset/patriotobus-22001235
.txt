CIA’dir.
KGB-FSB’dir.
Mossad’tır.
Savama’dır.
MI6’dır.
Bizimkiler hangi teşkilattan?
İETT.
*
Mişın impasıbıl yani.
*
Şimdi bakın...
Suriye istese, zart diye füze fırlatabilir mi?
Fırlatabilir.
İsrail’de patriot var.
Ürdün’de patriot var.
Suudi Arabistan’da var.
Türkiye hariç...
Suriye’yle sorunu olan her komşu ülkede patriot var. Tee Yunanistan’da bile var.
*
Bizim İETT’cilerde ne var?
Metrobüs.
*
Nerden aldılar?
Hollanda’dan.
Patriot’u nerden dileniyoruz?
Hollanda’dan.
*
Patriotları Hollanda askerleri kullanacak, ki, metrobüs şoförlerini de Hollanda’dan getirmişlerdi. Hatta, durak levhalarını bile sökmemişlerdi, Eindhoven’e binersek Cevizlibağ’a, Utrech’e binersek Topkapı’ya gidiyorduk... E bunların da üstüne Şam, Halep filan yazarlar, bipletirsin akbil’i gider gari.
NOT: İsim Şehir Bitki’nin imzası için bugün saat 13’te Tüyap Kitap Fuarı’ndayım. Rusya’nın itirazı nedeniyle  patriot servisimiz henüz hizmete giremedi, Amsterdam durağından binip metrobüsle gelebilirsiniz.