Yeni kampanyamız bu.

*

Peki ne alalım?

*

Buğdayı ABD’den getiriyoruz.

Mercimeği Kanada’dan...

Mısırı Arjantin’den getiriyoruz.

Susamı Sudan’dan...

Arpayı Ukrayna’dan.

Baklayı İtalya’dan.

Sarmısağı Çin’den.

Anadolu’da gezerken çekirdeğini yanlışlıkla elinden düşür, ayçiçeği fışkırır...

Rusya’dan getiriyoruz.

Pamuk Yunanistan’dan.

Elma Şili’den.

Portakal Brezilya’dan.

Muz Panama’dan.

Vişne Almanya’dan.

Ceviz Çin’den.

Hesapta milli yemeğimiz...

Fasulye İran’dan.

Barbunya ABD’den.

Soya Arjantin’den.

Pirinç Avustralya’dan.

Nohut Meksika’dan.

En cüzel çay?

İngiltere’den.

İneklere yem olarak döktüğümüz kepeği bile utanmadan ABD’den getiriyoruz...

İnekler Hollanda’dan.

*

Kendi kendine yeten 7 ülkeden biriydi memleketim... Memleketimi IMF’ye satan arkadaşlar sayesinde, bugün, Mali, Kamerun, Peru, Suriye, Ekvador, Mısır, Hindistan, Burkina Faso’nun da aralarında bulunduğu 103 ülkeden ithalat yapıyor, karnını doyurabilmek için.

*

ÖSS’ye giren çocuklarımızın, Allah zihin açıklığı versin diye yuttuğu 3 adet okunmuş pirinç tanesi bile, ithal... Sen hangi ulusal bilinçten bahsediyorsun?

*

Dolayısıyla, önerim şu...

Mazot 20 YTL olsun.

Çobanları bakan yapın.

Doğurun.