kararlıyız, gerekirse gireriz, boş laflara karnımız tok, hevesleri kursaklarında kalacak, kritik MGK (7 saat sürdü), kararlıyız, gerekirse gireriz, ekonomik ambargo geliyor, Habur’u kapatabiliriz, elektriği kesebiliriz, sözün bittiği yerdeyiz, hatalarımızı tekrar etmeyeceğiz, bin düşünür pir adım atarız, inceldiği yerden kopsun, sabır taşımız çatlamıştır, Oxford’daki kız ağlayarak sordu, babana sor cevabını aldı, Rice iki gün süre istedi (22 gün önce), kedi bile vermem, günah bizden gitti, kendi göbek bağımızı kendimiz keseriz, kritik Bakanlar Kurulu toplantısı (7 saat sürdü), kararlıyız, gerekirse gireriz, şakamız yok, yanlış hesap yapıyorlar, Washington’da kritik zirve (Başbakan, uğurlu olarak bilinen kırmızı-beyaz kravatı ile katıldı), anında istihbarat, kırmızı telefon, üçlü mekanizma, Predator, sentetik diyaframlı radar, askerlerimizin bırakılmasına sevinemedim, öyle demek istemedim, çarpıtmayın, basın kendini çek etsin, Ayşe tatile çıkabilir mi, belki Fatma tatile çıkar, Fatma dağa çıkmış, kocası da, Barzani haddini aştı (2 bin 387’nci kez), istihbaratın turşusunu kurmayız herhalde, yumruk kalktı, Osman Pamukoğlu canlı yayında, tahrik memurluğu yapmayın, eller tetikte, Kutuderesi’nde kuşatma, büyük yığınak, sınırda teyakkuz, Skorsky’ler sıfır noktasına indirme yapıyor, F-16’lar kalktı, çatışma anının görüntüleri azzzz sonra, ateş yağdırdık, teröre lanet mitingleri çığ gibi, Vedaaaat, burdaaa, Ahmeeeet, burdaaaa, müthiş diplomasi trafiği, Beşar Esad destek verdi, İran’dan sürpriz ziyaretçi, Irak heyeti geldi, kırmızı çantanın sırrı ne, bordo bereliler karakollara yerleşti, inlerine girdik, tepelerine bindik, emekli generaller Fikret Bila’ya içini döktü, öfkemiz sınırda, İkiyaka’da kıstırdık, kritik Bakanlar Kurulu toplantısı (7 saat sürdü), kararlıyız, tezkereyi dolaba kaldırmayız, Genelkurmay yazı yazdı, cevabi yazı yazıyoruz, özerklik istiyoruz, bindiğiniz dalı kesmeyin, invasion değil incursion, kış bastırmadan gireceğiz, sen Teksaslıysan ben de Kasımpaşalıyım...

*

Netice?

*

Nil Demirkazık tutuklandı.

*

PKK zor toparlanır artık.