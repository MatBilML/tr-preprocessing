Başbakan “Bu konudaki talepleri Savunma Bakanı’na iletin” dedi. Savunma Bakanı’na ilettiler, “Söz Başbakan’da, o ne derse o olur, o ne derse onu yaparız, onun konuştuğu yerde bizim konuşmamız olur mu?” dedi.
*

Hatırlarsınız şu haberleri...

*

Üçüncü köprünün yeri için...
Son kararı başbakan verecek.
Fındık fiyatı için...
Son kararı başbakan verecek.
Cumhurbaşkanı adayı için...
Son kararı başbakan verecek.
Elektriğe yapılacak zam için...
Anayasa değişikliği için...
Emekliye iyileştirme için...
İlaç yönetmeliği için...
Son kararı başbakan verecek.
Teşvik paketinin şehirleri için...
Formula 1 pistinin kaderi için...
ABD’ye gidilip gidilmemesi için...
Son kararı başbakan verecek.
IMF’yle tamam veya devam için...
Nükleer santral için...
Doğalgaz fiyatı için...
Yeni kurulacak üniversiteler için...
Son kararı başbakan verecek.
Bayram tatili 4 gün mü, 9 gün mü?
Son kararı başbakan verecek.

*

Hâlâ tartışılıyor bu arada...
Başkanlık sistemine geçilsin mi?
Geçilmesin mi?