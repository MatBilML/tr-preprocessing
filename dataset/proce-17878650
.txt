Ak’tronot yani.

*
Bi de radar
koyacaklarmış...
Böcek
kesmedi çünkü.

*
İstanbul malum... Palamutlar lüferler boğazcıktan, küçük
tonajlı hamsiler boğazdan geçecek, ki, maazallah
yalılara çarpar marpar...
Pik saatlerde çinekoplara dubalarla ek şerit açılacak.

*
İzmir ilçe yapılacak.
Demokrat Parti sinirlenip Kırşehir’i ilçe yapmamış mıydı kardeşim, men dakka dukka.

*
Kırşehir ağaçlandırılacak.
Bi kanal da Ege’ye döşenecek, Denizli’ye deniz götürülecek.

*
Afyon’a narkotik şube açılacak. Bartın’da alkol yasaklanacak. Ağrı’ya son, fizik tedavi merkezi kurulacak. Aydın, ver oyu, gözünaydın, aksi halde, hayatı kaydın... Balıkesir teslim olursa, esaretten kurtarılacak, yoksa, derhal Alıkesir yapılacak. Bitlis’e söz, altıncı minare, yeter ki, beri gel... Bursa Manisa, adı üstünde, komple Sabancı’ya devredilecek.

*
Gaziantep var, Şanlıurfa var, Kahramanmaraş var, Van’ın neyi eksik? Vanmünüst olacak.

*
Bilecik, minicik, Monaco gibi prenslik verdik miydi,
oldu sana Kabilecik... Çorum’a öyle bi proce yapılacak,
inan, bunu Çorumlular bile yapmaz. Giresun’a tünel açılacak, ki, çıkasun...

*
Diyarbakır’a yeni
cezaevi müjdesi verilmişti zaten, güle güle oturun.

*
Artvin, art niyetli bi yaklaşım, dünya bize
hayran politikamız gereği, Vinvin yapılacak. Muğla bu kafayla giderse, bizim nazarımızda Muğlak... Burdur’mak yok, yola devam.

*
Uçak yapamayan memlekete uzay üssü kurduğumuza inanıyorlarsa, Kars niye Mars olmasın muhterem... Batman yok
mu? Holivut’un yıldızı be!
Uşak desen, cebren ve
hileyle bütün tersanelerine girilmiş memleketin tescilli
adı yapsak, yeridir.

*
“Sen Domalan’sın Büyük Düşün” dememek için, Domalan beldesinin adını değiştirmiştik... Söke’yi dikeceğiz. Manavgat’a hal açacağız. Bodrum’a kat çıkacağız. Neymiş efendim, ilçe girişine her bikinili ölümü tadacak levhası asmışız filan, külliyen yalan, Ölüdeniz’i canlandıracağız. Çukurca’yla Yüksekova’yı birleştirip, hizaya getireceğiz. Borçka’ya kefiliz, Ödemiş’le kardeş
ilçe yapacağız. Bandırma diyorlar, kararlıyız, bandırcez... Mucur’u asfaltlayacağız. Dargeçit’e duble yol...
Can sıkıntısını gidermek için Feshane şenliklerini Of’ffta düzenleyeceğiz. Kulp’a kafa yoruyoruz, hayırlısıyla seçime kadar bi kulp bulacağız.

*
Antalya’ya tokiyle dalıyoruz, Rantalya kurulacak. Sinop cehapeye oy vermeye devam ederse, Sibop yapılacak. Kütahya’da çeşmelerden siyanür akıtma hizmetimiz devam edecek, herkes bahçesinde altın arayabilecek. Eskişehir’e inat, Nevşehir elaleme pazarlanacak, Newşehir olacak. Avanta Muş’amba dağıtsak olmaz, Muş’mula versek yemez,
e hızlı tren de götüremedik, bari dol’muş tahsis edilecek. Çankaya’ya ilk kez dindar cumhurbaşkanı çıktığına göre, Çankırı bundan böyle Ezankırı... Kocaeli’ni kökünden değiştireceğiz, Hanımeli olacak.

*
(Fener Patrikhanesi’nin Sümela Manastırı’na taşınması procesi, şampiyonluk faciası nedeniyle Trabzon Valiliği tarafından durdurulmuştur... Faruk Özak’ın şehirden taşındığı ve başka şehirden aday olmak istediği iddiası, iftiradır. Kamuoyuna
saygıyla duyurulur.)

*
Maliye Bakanlığı’nın Amasya’ya taşınıp, Zamasya yapılacağı, dedikodudan ibarettir. Ancak, makarna bulgur dağıtımı çerçevesinde Kastamönü ve Çanakkafe proceleri üzerinde çalıştığımız, doğru... Isparta ise, maalesef, 87 yaşındaki zat nedeniyle ıskarta’ya çıkarılacak.

*
Ordu lağvedilecek,
Rize’ye bağlanacak. Siirt, minareler süngü bağlamında, Şiirt olacak. Konya’ya Hanya müzesi açılacak, kim olursa olsun gelip, ikisini birarada görme imkanı bulacak. Muharrem İnce’nin dokunulmazlığı kaldırılıp, Yalova’ya kaymakam yapılacak. Kırıkkale tamir edilecek. Sakarya’da beceri kursları açılacak. Aksaray’a derhal vezir atanacak.

*
9 senedir memleketi...
19 senedir belediyeleri yönetiyorlar. Hâlâ cek cak.

*
99 sene daha dişinizi sıkın...
Hayal’etiniz gerçek olacak.