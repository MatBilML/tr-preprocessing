Süslü.

Kulağa hoş geliyor.

Limon sıkmak istemem ama...

Yuvarlak.

İçi boş.

Tın tın bir laftır aslında.

*

Çünkü...

"Sağduyu denilen, 18 yaşına kadar zihinde depolanan önyargıların toplamıdır" demiş Einstein.

Yani?

İzafidir!

*

İkisi de hukukçu.

İkisinde de sağduyu var...

Ama, Bülent Arınç’ınki başkadır.

Başsavcı Yalçınkaya’nınki başka.

*

İkisi de Diyarbakırlı.

İkisi de seçimle geldi.

Osman Baydemir ile Oktay Vural’ın sağduyuları aynı mıdır? Seçimle gelen, öbür Diyarbakırlı, Aziz Yıldırım’ın?

*

Tarikat yuvasında yetişen bir çocukla, saygın öğretmenlerimiz tarafından yetiştirilen bir çocuğun sağduyularının ortak olması mümkün mü? Üniversitelerin sağduyusu, Erdoğan Teziç midir, Yusuf Ziya Özcan mıdır? Aynı cumhurun başı olan Ahmet Necdet Sezer ile Abdullah Gül, hangi cumhurun sağduyusudur? Kimin sağduyusuna göre hareket edeceğiz diye, referandum mu yapacağız?

*

"Ortak akıl"sa aradığımız...

1919’da konmuş onun adı.

*

Bırakın yuvarlak lafları.

"Herkes bir adım geri gitsin" filan.

Yok öyle!

Atatürk Cumhuriyeti burası...

Mehter takımı değil.