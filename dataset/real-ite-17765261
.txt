*
Başbakan hâlâ “eğitimde fırsat eşitliği”nden bahsedip, “Almanya’da Hans fırsat yakalayacak, Helga
fırsat yakalayacak da, benim Ahmetim Mehmetim Ayşem niye yakalamasın, vizyonumuz bu” diyor.
*
Bunu diyen Başbakan...
Mercedes filosuna biniyor.
7 tanecik.
Yetmedi, BMW aldılar.
Meclis Başkanı da, BMW.
Başbakan yardımcıları?
Hepsi Mercedes’e biniyor.
Maliye Bakanı, Mercedes.
Ekonomi Bakanı, Mercedes.
Savunma Bakanı, Mercedes.
Enerji Bakanı, Mercedes.
Bayındırlık Bakanı, Mercedes.
Ulaştırma Bakanı, Mercedes.
Kültür Bakanı, Mercedes.
Sanayi Bakanı, Mercedes.
İçişleri Bakanı, Mercedes.
Dışişleri Bakanı, Mercedes.
Eğitim Bakanı, Mercedes.
Tarım Bakanı, Mercedes.
Orman Bakanı, Mercedes.
Adalet Bakanı, Mercedes.
Aile Bakanı, Mercedes.
AB Bakanı, Mercedes.
Spor Bakanı, Mercedes.
Diyanet Bakanı, Mercedes.
*
Generaller Mercedes’e biniyor.
Sivilanıt’a Audi aldılar.
Anayasa Mahkemesi Başkanı...
Mercedes’e biniyor.
Yargıtay Başkanı, Mercedes.
Danıştay Başkanı, Mercedes.
Sayıştay Başkanı, Mercedes.
Belediye başkanları, Mercedes.
Valiler, Mercedes.
YÖK Başkanı... Mercedes’e biniyor.
*
Mesut Özil.
Nuri Şahin.
*
Almanya, 2 milyon “ithal” Türk’ten Real Madrid’de forma giyebilecek kalibrede 2 evladımızı çıkardı... Bunlar,
74 milyon “yerli”den bi orijinal “Mehmet” Aurelio çıkaramıyor.
*
Mesut, Zonguldaklı...
Bırak, milli çıkarmayı, madencilerin cesedini anca 8 ay sonra Çinliler çıkardı.
*
Nuri, Kırşehir Kamanlı...
Kırşehir Kaman’daki arkeolojik mirasımızı taaa Japon Prensi çıkarıyor.
*
Kırşehirspor üçüncü ligde.
Zonguldakspor amatörde sürünüyor.
Deve kesen THY, gidiyor, Real’in rakibi Barcelona’ya sponsor oluyor!
*
Bu arada...
Nuriler Mesutlar heba olmasın diye, bizim Futbol Federasyonu’na sponsor
olan kim biliyor musunuz? Mercedes.
*
Vizyona gelirsek...
Öro’vizyona.
Kadere bak...
Almanya’da.
Rezil-i rüsva.
*
Bademlerin seçim telaşına
denk geldiği için, esemes’lere
şifre koymayı unuttular galiba.