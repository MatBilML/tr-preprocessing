“İsrail çok pişman olacak.”
“Asla eskisi gibi olmayacağız.”
“Üstünü kapatmayacağız.”
“Affetmeyeceğiz” dedi.
¡
Başbakan Erdoğan...
“İsrail cezalandırılacak.”
“Bedeli ödetilecek.”
“Alçaklıktır” dedi.
Üç dilde seslendi.
“Zorbalar, haydutlar...”
“Korsan sıfatı bile iltifat olur.”
“Milattır bu.”
“Eskisi gibi olmayacağız.”
“Düşmanlığımız şiddetlidir.”
“Tecrit edeceğiz.”
“Yalanlarınızdan bıktık” dedi.
Bülent Arınç ağladı.
¡
Bülent Arınç demişken...
“Bu konuda çok ciddiyiz.”
“Pişman ettireceğiz” dedi.
¡
Dışişleri Bakanı Davutoğlu...
“Barbarlıktır, haydutluktur.”
“Türkiye’nin 11 Eylülü’dür.”
“Yalnızlaştıracağız.”
“Bedelini ödeyecekler.”
“Hesap soracağız.”
“Cezalandıracağız” dedi.
¡
Sonra?
¡
Sanki suçmuş gibi recepsiyona kimlerin katılmadığı tek tek yazılıyor ama... Katılanlar pek yazılmıyor nedense.
¡
Yalanlarından bıktığımız, asla eskisi gibi olmayacağımız ve hesap sorduğumuz için, tecrit ederek, yalnızlaştırdığımız, bedel ödetip AKP’nin iftarına çağırmadığımız, İsrail Büyükelçisi Gaby Levy... Çankaya Köşkü’ndeki 29 Ekim recepsiyonuna davet edildi.
¡
Geldi tabii adam.
Gül’ün elini sıktı.
“Tebrik ederim” dedi!
¡
Bizimkinin ne dediğini tam öğrenemedim ama, dese dese, “eksik olmayın” demiştir herhalde.