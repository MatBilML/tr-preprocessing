Elektrik tesisatı çekip, aydınlatma sistemi kurmuşlar. Kaçmışlar. Ayrılıp, dağılıp, hedef küçültmek varken, armut gibi hep beraber yürümüşler. Karakol baskınına bile en fazla 3’erli 5’erli gruplar halinde giderken, 17 kişi topluca, birlikte durmuşlar. Öyle mi?
*
Bizimkiler de, inşaata amele toplar gibi, teee 20 kilometre ötedeki ormana gidip, kamuflaj coğrafyasında, bunları eliyle koymuş gibi bulmuş. Öyle mi?
*
Kışladan firar edince, memlekete dönmenin başka yolunu bilmediği için tıpış tıpış otogara giden ve ilk gördüğü inzibata enselenen acemi er mi sandın sen bunları emmioğlu?

*

Şimdi bakın...
*
“Zamanlamaya dikkat!”
Hatırlıyorsunuz bu klişeyi di mi?
*
PKK ne zaman saldırsa, yalaka basın koro halinde aynı lafı manşet yapardı. Vay efendim, barışa gidiliyormuş da, karanlık odaklar çomak sokmuş, zamanlamaya dikkat’miş... Neymiş efendim, hükümet ne zaman olumlu adım atsa, derin güçler devreye giriyormuş, zamanlamaya dikkat’miş filan.
*
E yok mu bugün dikkat çekilecek zamanlama? Sıradan bi zaman mıdır? Niye hiç bahsetmemiş zamanlama işinden yandaş arkadaşlar?
*
Mesela... Bu hadisenin, tam da, kıran kırana pazarlıkları devam eden demokratikleşme paketinin arifesinde yaşanması tesadüf müdür? Hükümeti çok zor durumda bırakan rezaletin, askeri polisi kahramanlaştırarak tatlıya bağlanması, tatlı tesadüf müdür?
*
Yoksa... “Görüyorsun, seni istediğim zaman böyle madara ederim, istediklerimi ver, firarileri al” mıdır? Yakaladık zannettiğimiz tipleri, bizzat kendi örgütleri “son dakka iyi niyet gösterisi” olarak, vermiş olabilir mi? Salı günü kaçsalar, pazarlığa dahil olmaları imkansız... Bir senedir tünel kazanların, iki gün daha sabretmek varken, tam da paket arifesinde kaçmalarının başka izahı var mıdır?
*
Ve, hiç sormayacak mıyız...
Madem “ileri demokrasi”de yaşıyoruz, bu neyin demokratikleşme paketidir?
*
Amaaaan, boşverin canım... Takmayın kafanızı bu tür saçma sapan sorulara... Az dişinizi sıkın, pazartesi günü acayip demokratikleşiyoruz hayırlısıyla.