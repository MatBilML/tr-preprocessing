Yasa illa şart değildir çünkü.
Hukuk yeterlidir.

*

Açın anayasamızı, bakın...
“Kadın” ve “erkek” kelimeleri ikişer kere, yani “eşit” sayıda geçer.
Zaten 10’uncu maddesi de, teorik olarak “kadın ve erkek eşittir” der.

*

Pratikte öyle midir?

*

Yasa “eşittir” hukuk değildir.

*

(Aslına bakarsanız, o nedenle yasa fakültesi denmez, hukuk fakültesi denir.)
 *

Peki nedir?
Hiç eğip bükmeyelim lafı...
Yargıtay’yip.
Danıştay’yip.
Sayıştay’yip.
İstenen budur.

*

Ancak... Sanki sekiz sene torbaya girmiş gibi, seçime üç gün kala apar topar yapılmak istenen, imkânsızdır. Her ankette vatandaşın bir numaralı sorunu “işsizlik, yoksulluk” çıkarken, aniden referandum tartışması başlatmak, dikkatleri dağıtıp “cambaza bak” numarasıdır.

*

(Bazı yazarlar referandumda kullanacağı “oyu”nu şimdiden söylüyor ama, devamlı oynanan bu “oyun”u hiç söylemiyor.)

*

İçinde CHP’nin, MHP’nin, BDP’nin ve hatta Meclis dışındaki partilerin olmadığı bir anayasa değişikliği, olmayacak duaya amindir... “Taraflar arasındaki tarafsızlık” bozulmak istendiği için, Anayasa Mahkemesi duvarına çarpıp, referanduma gideceği bile şüphelidir. Dolayısıyla, olan biten, memleketi lüzumsuz yere meşgul eden angaryadır.
 *

Üstelik... Anayasa suçudur.

*

Çünkü, mevcut anayasamızın 18’inci maddesi gereği “angarya yasak”tır!