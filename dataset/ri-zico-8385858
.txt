"Kariyeri yok."

"Acemi."

"Analizleri zayıf."

"Taktik bilmiyor."

"O sadece şehir efsanesi..."

"Tereddüt kalmadı; Fenerbahçe’yi taşıyamadığı konusunda tam bir mutabakat var. Bırakın usta hoca olmayı, spor akademisini yeni bitirmiş genç bir antrenör bile önlem almayı bilir. Zico bunları düşünemiyor. Başarısız. Bu gidiş, gidişlerin en kötüsü... Bırakın helva yapmayı, daha ocağı yakmayı bile bilmiyor!"

"Yeteneksiz."

"Yaratıcı değil."

"Kapasitesi bu kadar..."

"1948’den beri içindeyim, bu kadar kötü Fenerbahçe görmedim!"

"Aktör gibi rol yapıyor."

"Aziz Yıldırım’ı bitirecek."

"Emeğe, taraftara yazık..."

"Kumaş ne kadar kaliteli olursa olsun, neticede değeri, terzinin marifeti kadardır... Zico’nun diktiği elbise, Fenerbahçe’ye dar geliyor."

*

"Sevilla’yı elesin... Bikini giyerim!"

*

Türk basınından satırlar bunlar.

"Acemi" dedikleri adamı, anası "orta saha"da doğurmuş; dünya "Beyaz Pele", Japonlar "futbol tanrısı" diyor.

*

Ahmet Çakar, o bikiniyi giyer mi giymez mi bilmem ama, aramızda ’’g-string’’ giymesi gereken çok otorite var.



NOT:

İç tehdit sıralaması artık şöyle...

Birinci, CHP.

İkinci, MHP.

Üçüncü, PKK.

İlk ikisinin devlete verdiği zarar, öbüründen daha fazlaymış çünkü!

*

Din bezirgánlarının cirit attığı, "zafer"leri stadyumlarda arayan, şakulü kaymış ülkenin, son ruh halidir bu...

Hiç olmazsa, 24 saat ağzımızın tadını bozmayalım. Yarın yazarız.