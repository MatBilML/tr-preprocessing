*
Çünkü...
Açılımcılar açılımı açmak istiyor ama, açık açık açılsın istemiyorlar, kapalı açılsın istiyorlar. Açılımın açılmasını istemeyenler ise kapatmaya karşı... Açılımı kapalı açarsanız, bakın açık açık açıklıyoruz, açık ederiz diyorlar. Diyorlar ama, açılımcılara göre, açacakları açılımı açıklamak suç... En son bıraktığımda, açılımı açacak olan açılımcı parti, kapalı açılımı açıklayacak partilerin kapatılması gerektiğini söylüyordu, sonra ne oldu bilmiyorum.
*
“Altın vuruş camii” açılmış bu arada... Kapatılıp kapatılmayacağı tartışılıyor... Malum, polisin uyuşturucu bilirkişisi uyuşturucucu çıktı, baronun oğluyla polis şefinin oğlu ortak çıktı,  �aynı zamanda polisin muhbiri olan baronun da cami yaptırdığı ortaya çıktı.
*
Bana sorarsanız, açılmışı kapatmak olmaz... “Allah memlekete baronun hayırlısını versin kardeşim” deyip, cemaat de kokaine başlasın, devam.
*
Oruç açılan Oruç Baba desen, çakma baba çıktı... Meğer Şehremini’ndeki değilmiş orijinal baba, Eyüp’tekiymiş, sahte yatıra dua ediyormuşuz. Haybeye içmişiz sirkeleri yani... “Belliydi   �aslında, Oruç Baba’dan iş istedim, aylardır tık yok” diyen vatandaşlar tanık olarak gösteriliyor... Bir diğer kanıtı da, bizim gazete yazmış: “Oruç Baba 1568’de ölünce, Kanuni            �onun adına dergâh yaptırmış.”
*
Benim bildiğim Kanuni, 1568’den 2 sene önce, 1566’da zaten kendi ölmüştü.
*
İster misin şimdi biri çıksın,     �Kanuni’nin aslında Romen Diyojen olduğunu açıklasın.