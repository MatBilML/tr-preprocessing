Edirne’deki 8...

Manisa’daki 2...

Kayseri’deki 7...

İstanbul’daki 5...

Ankara’daki 42 bebe gibi.

*

Hálá deniyor ki, "niye ölüyor?"

*

Sor çocuğa...

"Büyüyünce doktor olucam" der.

Gözde meslektir.

En gözde "damat"tır aynı zamanda...

Doktor isterse, verilir.

Hatta diğer meslekleri aşağılamak için, "beni ne doktorlar istedi ayol" diye atasözü bile vardır kadınlarımız arasında.

Şarkıdır...

"Doktor civanım

Seni istiyor canım!"

Seksidir yani.

Küçük ilanların, büyük vaatleridir...

"Doktordan satılık otomobil."

Kullanılmışsa bile, doktorun kullanmış olması, "kalite" göstergesidir.

"Doktora kiralık" da öyle.

Evini vereceksen, doktora ver.

Temizdir.

Dizisi bile var.

Çok izlenir.

*

Özetle...

Damat oluyor, artist oluyor.

Emlakçı oluyor, şarkıcı oluyor.

Her işi en iyi o yapıyor...

Bi tek kendi işini yapmıyor doktor!

*

Çünkü, sırf üniversite sınavında "fazla puan aldı" diye, sahip olunacak bir vasıf değildir doktorluk... "Fazla oy aldığına göre en iyi o biliyordur" diyerek, her gördüğün badem bıyıklıyı Sağlık Bakanı yapmaman gerektiği gibi.

*

Türk halkı bu gerçeği idrak edene kadar, durmak yok, gömmeye devam.