*

Altın Portakal harikaydı...

Kevin sipeysi geldi.

Edriyın bırodi geldi.

Jaklin bisse geldi.

Boderek geldi.

Deni gılovır geldi.

Miki ruk bile geldi.

*

Ödüller dağıtıldı...

Cannes Film Festivali’nde "en iyi yönetmen" seçilen ve sahneye çıkıp, "Bu ödülü, tutkuyla sevdiğim yalnız ve güzel ülkeme ithaf ediyorum" diyen Nuri Bilge Ceylan, havasını aldı!

*

Müstahak tabii.

*

En son, geçen ay Ankara’da, sessiz sessiz Anadolu Medeniyetleri Müzesi’ni gezerken görmüştüm Nuri Bilge Ceylan’ı...

Entel barlarında kulis yapıp, millete küfredeceğine, gitmiş Anadolu’yu inceliyor!

Sana ne birader Anadolu’dan Manadolu’dan? Allah bilir, Anıtkabir’e falan da gitmiştir bu!

*

Halbuki...

Nobelli Orhan Pamuk abisinden öğrenip, "Nası diyoo siz Turklaer" diye konuşan Fatih Akın gibi "Ben askere maskere gitmem" deseydi, Altın Portakal’da omuzlara alınmakla kalmaz, Oscar’a bile aday gösterilirdi.

*

Dememe kalmadı ki...

"Başbakan tiyatro yapıyor ama, rolünü iyi oynayamıyor" diyen Ahmet Türk, Kürtlere soykırım yapıldığını açıkladı.

Böylece memleketin başkentinde ne "senaryo"lar yazıldığı, Anayasa’ya bağlılık yemini edenlerin nasıl "rol kestiği" bir kez daha ortaya çıktı.

*

Bak da, öğren Nuri Bilge Ceylan!

Senin neyine ülke sevgisi filan.