Figüranlar dinledi.

*
Şener Şen, Adanalı.
Sinan Çetin, Vanlı.
Yılmaz Erdoğan
Hakkârili.
Necati Şaşmaz
Elazığlı.
Göksel Arsoy
Kayserili.
Mustafa Altıoklar
Ordulu.
Mehmet Aslantuğ
Samsunlu.
Özcan Deniz, Ağrılı.
*
Assolist konuştu.
Uvertürler dinledi.
*
İbrahim Tatlıses
Şanlıurfalı.
Kenan Doğulu
Gaziantepli.
Kıraç
Kahramanmaraşlı.
Ferdi Tayfur, Adanalı.
Nükhet Duru, Niğdeli.
Yavuz Bingöl, Karslı.
Alişan, Bingöllü.
Teoman, Giresunlu.
Safiye Ankaralı ama...
Faik Elazığlı!
Onur Akın, Bitlisli.
Sinan Özen, Rizeli.
Feryal Öney, Konyalı.
Cengiz Kurtoğlu
Artvinli.
İzzet Yıldızhan
Diyarbakırlı.
Neşet Ertaş
Kırşehirli.
Ferhat Göçer
Şanlıurfalı.
*
Londra Filarmoni’de yetişmediler yani...
UC Berkeley
mezunu da yok.
*
Başbakan açılımı anlatırken, Doğu’nun ne kadar Batı’nın gerisinde kaldığını söylüyor
ama, istisnalar hariç, salonda neredeyse Batı doğumlu yok!
*
Çünkü, memlekette “bölgesel” ve “etnik” ayrımcılık olmadığının kanıtıdır sanatçılarımız... Beklerdim ki, “Bu memlekette ayrımcılık olsa, biz zirveye çıkabilir miydik?” desinler.
*
Demediler.
*
Dolayısıyla, kimse kusura bakmasın... Asıl isimleri Abdullah Bazencir, Bahriye Tokmak, Turan Bayburt, Hatice Yıldız olan sanatçılarımızın, şimdi çıkıp, sahne isimleriyle “ayrımcılık var” demesi, AKP’nin kendine “ak” demesi gibi bi şeydir.