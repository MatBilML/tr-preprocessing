*

(Diyeceksiniz ki, o liman zaten iki sene önce satılmamış mıydı? Satılmıştı ama, ah o Danıştay yok mu Danıştay, durduruyordu... Anca iki sene durdurabildi. İttir kaktır sattılar.)

*

Mustafa Samsun’a bi varacak ki “özel mülkiyettir” levhası, girilmez... “Madem öyle, Ordu Limanı’na yanaşalım” dese... Satıldı. “Çek Trabzon’a” dese, satıldı. Rize? Gitti. Hopa? Çoktan. Dön Sinop’a? Satıldı. Peki ya Ereğli? Geçmiş olsun. “Yarımca da mı yoksa?” Yarımca da.

*

“Bana millete ait liman bulun kardeşim” dese, Anadolu’ya Karadeniz üzerinden ayak basabilmesi mümkün değil maalesef... “Öbür tarafa giderim anasını satayım, Tekirdağ Limanı’na çıkarım, oradan yüze yüze karşıya geçerim” dese... Satıldı.

*

“Kır dümeni Ege’ye” dese... Dikili, İzmir, Kuşadası, Marmaris’ten haberi yok tabii garibimin, komple.

*

“İlk hedefiniz Akdeniz’dir, ileri” dese... Antalya gitti, Alanya gitti, Mersin gitti, İskenderun gitti, boydan boya... “Ana olmuyorsa, yavruya çıkayım” dese, Talat itiraz eder, BM filan der.

*

Demem o ki... İsmet araya girip “illa millete ait olsun diye tutturma, liman limandır, çıkalım gitsin işte” diye ikna etmezse, Mustafa’nın işi zor.
---------------------------------------
NOT:
“Bir numara” belli oldu...
Ergenekon’un bir numarası.
Taraf’a baktım, yok.
Sabah’a baktım, yok.
Atlamışlar haberi...
İhbar edeyim bari.
Çarşamba günü Adana’da 4 yaşlı Arap taylarının katıldığı Ergenekon Koşusu yapıldı... Kim “birinci” oldu biliyor musunuz?
Özdil :) 