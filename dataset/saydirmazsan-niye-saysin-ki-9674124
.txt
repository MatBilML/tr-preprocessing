*

Oturduğu koltuğu Atatürk’e borçlu değil o... Oturduğu koltuğu Atatürk’e borçlu olup, dünyada eşi benzeri görülmemiş nankörlükle, Atatürk’ü saymayan, saydırmayanlara kızın.

*

Atatürk Türkiyesi, onun ülkesine ihraç edilmesin diye çaba harcıyor o... Humeyni İran’ı, bizim ülkemize ithal edilsin diye çaba harcayanlara kızın asıl.

*

Beğenirsin, beğenmezsin, bir devrimi var onun, sahip çıkıyor, hatta muhafızlığını yapıyor, kökleştirmeye çalışıyor... Kendi devrimine sahip çıkmayanlara, hatta onunla kavga edenlere, kazımaya çalışanlara kızın.

*

Albümü dağıtıldı; onlarca fotoğrafı var, hepsinde aynı gömlek, aynı ceket, babasının nalbant olduğunu unutmuyor, sade, mütevazı, Batı’ya inat kravat takmıyor... Halk çocuğuyuz ayaklarına yatıp, bir giydiğini bir daha giymeyen, ne oldum delisi, yatla-uçakla fink atan, Batı yalakası kravatlı mollalara kızın.

*

Vay efendim neymiş...

Molla, Anıtkabir’e gitmemişmiş.

"Bak arkadaş, Atatürk’ü tanımayanı ben de tanımam, ya tıpış tıpış gidersin, ya da gelme" diyen var mı?

Yok.

E niye gitsin ki?