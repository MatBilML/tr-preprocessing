Fasulye, yüzde 160.

Zeytinyağı, yüzde 133.

Un, yüzde 70 zamlandı.

*

Pilav, 50 kuruş.

Çorba, 50 kuruş.

Kuru, 1.5 lira.

Zeytinyağlı, 1 lira.

Ekmek, bedava.

*

İlk fiyatlar, piyasadan.

Öbürleri, Meclis lokantasından.

Evet, enflasyon tek hane...

Ama Meclis’te!

*

Onlar 2 senede emekli.

Bizi 65’te yapıyorlar.

İlaç ve tedavi parası ödememek için kendilerini "gazi" ilan ettiler. Memura yüzde 2 verirken, kendi maaşlarına yüzde 50 zam yapıyorlardı, son anda yakalandılar... Vergilerimizle alınan kontörleri, çocuklarına dağıtmışlar.

*

Türkiye Cumhuriyeti vatandaşı olarak, hazır gelmişken, Avrupa Birliği Komisyonu Başkanı Barroso’dan rica ediyorum... Bizim millet olarak etkimiz yok, sizi dinlerler. Malum, egemenlik sizin... İlla bir reform yapacaksak, önce Meclis’te reform yapılsın... Avrupa Birliği parlamentolarındaki "etik" kurallar, bize de getirilsin. Çok şey istemiyoruz... Gariban ülkeyiz, haddimizi biliyoruz; Alman’la, Fransız’la, İspanyol’la eşit tutulmayı talep etmiyoruz... Anayasamızda bulunan "eşitlik" ilkesi gereği, milletvekillerimizle "eşit" olmak istiyoruz. Hepsi bu. Lütfen.