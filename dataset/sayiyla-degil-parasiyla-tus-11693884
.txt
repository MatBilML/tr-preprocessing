Pehlivan olmazzz...

Allah Allahhh illallahhh!

Hayırlara gele inşallahhh

Pirimiz Hamza pehlivannn

Aslımız neslimiz pehlivannn...

Bismillahhh, maşşşallahhhh!

İki yiğit çıkmış meydaneee

Birbirinden merdaanee...

*

Ben size anlatayım merdaneyi.

*

Çanakkale’de düzenlenen Yağlı Pehlivan Güreşleri’nin ağası kim oldu?

Yunanlı.

*

Evet... Yunanlı işadamı Anestis Milonays, bastırdı 70 bin lirayı, ata sporumuz güreşin "er meydanı ağası" oldu... Davul zurna eşliğinde omuzlara alınarak, çayırda ’’şeref’’ turu attı.

Elde tespih poz verdi.

*

Rakıyı raki yaptılar.

Cacığı caciki.

Lokum?

Lokumi...

Döner, gyros...

Dürüm, souvlaki.

Kahve oldu, Greek Coffee.

Baklavanın patentini zor kurtardık.

Hacivat Karagöz’ün peşindeler.

Bankalar zaten gitti.

*

Bizim cazgır hálá bağırıyor:

İki yiğit çıkmış meydaneee...

İnşallah maşallah filan.

*

Öylesine sahipsiz bir dönem yaşıyoruz ki, sadece Atatürk dönmüyor mezarında... Kurtdereli, Adalı Halil, Yaşar Doğu, Celal Atik, Gazanfer Bilge de salto atıyordur mutlaka... Özelleştirme ihalesiyle Koca Yusuf’u Yusufaki yaparlarsa, şaşma.