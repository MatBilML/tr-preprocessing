Benim adayım, Cemil İpekçi.

*

Eşcinselim.

Muhafazakárım.

Abdullah Gül sıcacık.

Tayyip Bey babacan.

Nazım Hikmet okurum.

Parka giyerim.

Şalvar severim.

Sürme çekerim.

Kadın olsam, türban takarım.

Büyükdedem Zaza.

Ninem Bağdatlı.

Anneannem yörük.

Babam Endülüslü Sabetay dönmesi.

TC vatandaşıyım.

Osmanlı çocuğuyum.

AK Parti’ye yakınım.

*

E daha ne olsun birader.

*

Ha şimdi bu satırları okuyup, "belden aşağı" vurduğumu düşünenler çıkabilir...

Yanlış.

Paris belediye başkanı eşcinsel.

Berlin belediye başkanı da.

New York belediye meclis başkanı da.

*

Bir yaşadığınız şehre bakın...

Bir de Paris’e, Berlin’e, New York’a.

Hangisi iyi yönetiliyor?

*

Kanıtlanmadı ama, Churchill’in de eşcinsel olduğu iddia edilirdi...

Sordular bir gün ona:

"Şöyle böyle misiniz?"

Ne cevap verdi biliyor musunuz?

"Ben ülkeyi kafamla yönetiyorum!"