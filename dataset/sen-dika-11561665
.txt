a, fortran

b, unix

c, paxcal

d, basic

e, java

*

Hadi bi tane daha... MS Word’de kenar boşluğu hangi menüden ayarlanır?

a, düzen-sayfa yapısı

b, düzen-sayfa düzeni

c, dosya-sayfa yapısı

d, dosya-sayfa düzeni

e, görünüm-sayfa düzeni

*

Diyeceksiniz ki, nedir bu?

*

Sakarya Yenikent Devlet Hastanesi’ne önceki sene 65 personel almışlar... E şimdi kriz var, 26’sını kovacaklar... "Sınav yapalım, bilenler kalsın, bilemeyenleri atalım" demişler.

*

(N’olur n’olmaz birader, yarın öbür gün Ertuğrul Özkök’ün aklına da böyle şahane bi fikir gelebilir, hazırlıklı olayım diye, soruları buldurdum... 50 sorunun 2’si yukarda... Ben kendi payıma, kovulması gerekenler arasındayım!)

*

Yani...

Sınavla işe alınanı, kurayla işe alınanı, kalas taşıtılarak işe alınanı, dişlerine bakılarak işe alınanı görmüştük; sınavla işten atılanı ilk kez görüyoruz...

Bilen kaldı, bilemeyen kovuldu.

*

Sendikalı işçiler, hiç tanımadıkları işçiler işten atılmasın diye, Taksim’de copun-gazın üzerine yürürken... Sendikasız işçiler, "ben atılmayayım, arkadaşım atılsın" diye soru cevapladı, uslu uslu...

*

Hani İstanbul Valisi, "makul çoğunluk" diyor ya... İşte o uslular, makul çoğunluk... Öyle ol istiyorlar...

Sen kendini kurtar, bırak başkası ne hali varsa görsün, istiyorlar.

*

Dolayısıyla kardeşim, ya Disk’lisin, ya Disk’alifiye, ya Kesk’lisin, ya da kekstra...

Çünkü yavaş yavaş sıra geldi, işsizler arasında sınav yapıp, kazanamayanları vatandaşlıktan çıkarmaya...