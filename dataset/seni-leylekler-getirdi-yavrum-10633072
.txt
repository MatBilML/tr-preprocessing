Abdullah Gül hariç.

*

"Hepimiz Ermeniyiz" diyeni...

Alkışlayacaksın.

"Birimiz Ermeni" diyene...

Küfür edeceksin.

*

İkiyüzlülük değil midir bu?

*

Basınımız desen...

Canan Arıtman’a çakan çakana.

"Ayıp" diyen var.

"Terbiyesiz" diyen var.

"Kafatasçı" diyen var.

*

Kardeşim!

Bu memlekette kaç tane Kürt var, kaç tane Laz var, kaç tane Gürcü var, tek tek sayan siz değil miydiniz? Durup dururken "Biz kimiz?" diye kim’yagerlik yapan Canan Arıtman mıydı?

*

Cumhur’un Başkanı "sülalesi"yle ilgili hassas davranacaksa illa... Cumhur’un "yedi sülalesi"ni soykırımcı ilan edenlere karşı da hassas davranması gerekmiyor muydu? Çankaya’ya bile davet edilen Orhan Pamuk’unki fikir özgürlüğüne giriyor da, Canan Arıtman’ınki niye girmiyor?

*

Bugün canhıraş şekilde "Türk" olduğunu kanıtlamaya çalışanlar, "Alt kimlik, üst kimlik filan kurcalamayı bırakın, Ne Mutlu Türk’üm Diyene prensibinde birleşelim’’ dediğimizde, "O lafı Anayasa’dan çıkarmak lazım" demiyorlar mıydı?

*

Davaya gelince...

*

İftira bumerangdır!

*

Sanki biz "taşa tapıyormuşuz" gibi, kendisini "dindar" diye lanse edenlere ses çıkarmayan Abdullah Gül... AKP’ye karşı çıkanları "siyonist, Rum tohumu, Ermeni dönmesi" diye yaftalayanlar sayesinde Köşk’e çıkan Abdullah Gül...

*

Döndü geldi, seni vurdu mu?

Vurdu.

İlahi adalettir bu.