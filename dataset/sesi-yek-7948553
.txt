1997’nin de.

1237’nin de.

Kısaca "kader" diyoruz biz buna... O biraz daha afilli söylemiş.

*

Peki 2008?

Dün geceki onca tantanadan sonra, yılın ilk günü oturup kös kös gazete okuduğunuza göre, belli ki "size de çıkmamış!"

Canınız sağolsun.

Zaten alırken demiyor muydunuz, "bana çıkmaz" diye... Bildiniz en azından.

Şaka bir yana...

Hem "bana çıksın" diye bilet alırız, hem de "bana çıkmaz" diye burun bükeriz.

Düşündünüz mü hiç niye?

Çünkü...

"Şanslı" olmayı ayıp sayarız!

*

Mesela tavla...

Uygun zamanda, uygun zar atana, "amma da şanslısın haa" deriz... Ne der hemen?

"Şans değil!"

Kabul etmez.

Adeta küfür sayar.

Halbuki...

Olmazsa olmazdır, şans.

*

Şunu diyebilirsiniz tabii...

"2008’le tavlanın ne alakası var arkadaş?"

Ben de sorarım:

"Yıl dediğin nedir ki?"

Günler, aylar, saatler.

Karşılıklı 6’şar hanesi, 12 ayı... 15 beyaz, 15 siyah pulu, geceleri gündüzleri, toplamda 30 günü... Karşılıklı 12 hanesi de, 24 saati göstermez mi?

Sayısız hamlesi vardır ama... Zar gelmezse, kıymeti var mıdır?

*

Hayat tavladır.

*

Rivayete göre, Hint imparatoru "satranç"ı Pers imparatoruna hediye etmiş.

Ve, bir not iliştirmiş:

"Kim daha çok düşünür...

Kim daha çok bilir...

Kim daha ileriyi görürse...

O kazanır.

Hayat budur!"

Pers imparatoru da "tavla"yı Hintliye hediye etmiş, bir notla:

"Kim daha çok düşünür...

Kim daha çok bilir...

Kim daha ileriyi görür...

Ve, kim daha şanslıysa...

O kazanır.

Hayat işte budur!"

*

Şanslı bir yıl dilerim. Umarım, düşeş attığınızda yek gelmez.