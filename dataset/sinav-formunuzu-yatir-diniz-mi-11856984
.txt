*

Zuhurat Baba

Telli Baba

Gözcü Baba

Tuzcu Baba

Oruç Baba

Bardakçı Baba

Helvacı Baba

*

Bunlar doçent.

İzmir’deki profesör...

Susuz Dede.

Daha kıdemli.

*

Benim favorim, Bursa’daki Tezveren Baba... İlk 100’e 17 öğrenci soktuğu söyleniyor. Sivas’taki Kılavuz Baba sözelde iyi... Urfa’da Hakim Dede var, hukuk banko... Kırşehir’deki Kalender Baba, daha çok açık öğretime yönlendiriyor... Tokat’taki Barak Baba’ya gidenler, Washington Üniversitesi’ne mastıra gidiyor.

*

Gerçekten merak ediyorum...

Üniversite mezunu yatır var mı?

Veya, Anadolu lisesi kazananı?

*

Adam uçak mühendisi olmak istiyor, tabutun altına kalem sokuşturuyor. Sanırsın, yatır kalemtıraştır... Öğretmen olmak isteyen tebeşir sürüyor, mimar olmak isteyen cetvel... Türbe duvarına sürtüp, doktor olmak için, yanında steteskop getiren bile var.

*

Bakın doktor dedim, aklıma geldi...

Geçenlerde Tıp Festivali yapıldı İstanbul’da...

Merkez Efendi Camii’nde!

*

Turladın hepsini, ne Zuhurat Baba bıraktın, ne Telli Baba... E baktın olmadı. Kazanamadın.

Doooğru Tekirdağ’daki Sersem Baba’ya.