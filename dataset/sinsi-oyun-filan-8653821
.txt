Yani, işini yapmayan bürokrat!

*

Bütün gün fosur fosur bürosunda oturur, dünya yansa, en son onun haberi olur.

*

Bir de "purovokatör" vardır.

"Bürovokatör"ü çok sever. Çünkü, ne kadar çok işini yapmayan "bürovokatör" olursa, "purovokatör" o kadar rahat at oynatır, o kadar keyifle puro tüttürür.

Ama...

"Purovokatör"ün ve "bürovokatör"ün çok olduğu yerlerde, "kırovokatör" de çok olur.

*

Yakalandığında dikkat edin... Pasaport fotoğrafı çektirir gibi, kameralara poz vere vere ateş eden sakallı dazlağın, iki lafı bir araya getiremeyen, Memati özentisi "kıro" olduğunu hepimiz göreceğiz.

*

Yoktur provokatör.

"Trafik canavarı" da...

"Enflasyon canavarı" da...

Yoktur.

"Biz bu makamlarda oturuyoruz ama, aslında haybeye oturuyoruz" diyemediğin için ne dersin?

"Canavar hortladı" dersin!

*

"Tüyü bitmemiş yetim" mesela...

Gören olmamıştır bugüne kadar.

Ama hepsi kimin hakkını korur?

Onun!

Daha üç gün önce "yetim"e tecavüz ettiler Kars’ta... Kimler yakalandı üstünde?

Siyasetçi, asker, gazeteci!

*

Ya "dış mihrak?"

Hiçbir günahı olmayan hükümetlerimizi zor duruma sokan her şey onun başının altından çıkıyor... 185 yıldır arıyoruz!

Henüz robot resmi bile yok.

*

"Kendi kendine yeten yedi ülkeden biri" efsanesi var, ayrıca... Bi tek o doğru!

Çünkü bu kafayla, hakikaten kendi kendimize yetiyoruz, başkasına gerek yok.