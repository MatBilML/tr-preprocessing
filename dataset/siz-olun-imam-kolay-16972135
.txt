Bugün, bu tarafı yazalım.

*
“Dedim ki, bi adım atalım... Hayatı boyunca Mercedes kullanamayanların, hiç olmazsa şu cenazelerini Mercedes araçlarla taşıyalım dedim. Herkes bu imkanı yakalayamıyor, benim milletim yaşarken binemedi, bari cenazeleri binsin dedim.”

*
Kim demişti bunu?
Başbakanımız.

*
MHP’den seçilip, tık diye AKP’ye geçen Beypazarı Belediye Başkanı ne dedi peki?

*
“Hükümetimiz hizmet için bizi kucakladı. Ankara Büyükşehir Belediyesi’nden dört cenazeyi birlikte alabilecek cenaze arabası temin edildi. Hibe tabutları da, köylerimize gönderdik bile.”

*
Güle güle kullanın.
İyi günlerde...

*
Malum, siyah olur cenaze arabası.
Bu, ak.
Full aksesuvar, çelik jant.
Deri döşeme, klimalı.
Aynalar elektrikli.
Üstelik, spor model değil.
Aile için, dört kişilik.
Dört kolluyu biliyorduk...
Arkayı dörtleyen cenaze arabasını
ilk defa duyuyorum.
Ferah ferah demek ki.

*
Eşin, kaynanan, baban...
Ananı da al bin.

*
180 basıyor...
Doooğru cennete.

*
MHP’den AKP’ye tık diye geçtiği için, tık diye Mercedes bulunamadı maalesef.
Ford.
Olsun gari...
Alırsın Ford, olursun Lord.
Daha asil.

*
Tabut, 80 tane.
Ha yaşa be!

*
Başkan söylememiş ama, merak ettim, sordurdum, 2 bin 500 tane de kefen bezi hibe edilmiş. Gıcır gıcır.

*
E bunca hizmeti görünce...
İnsanın ölesi geliyor birader.