*

Efsane atın ismiydi Cihan!

*

4’üncü Murad esaslı biniciydi bu arada... 1’inci Mehmet, yay ustasıydı... Fatih ise, henüz 19 yaşındayken 7 lisan biliyordu, hobisi astronomiydi... Kanuni, şair... 2’nci Bayezid’e şakır şakır bildiği İtalyanca, Yunanca, Arapça, Farsça ve Latince yetmemiş olacak ki, matematik ve felsefe tahsilinin yanı sıra, Uygur alfabesi öğrenmiş iyi mi... 3’üncü Ahmet hattattı; 1’inci Mahmud bestekárdı; 3’üncü Selim ney üfleyip, tambur çalardı... 2’nci Selim sıkı içerdi.

*

Uzatmayayım... Mustafa Kemal olmasaydı, ’’Son Osmanlı Padişahı 1’inci Recep Tayyip Erdoğan’’, sarayda faytoncu bile olamazdı.

*

Sarayda demokrasi yoktu çünkü.

Ne vardı peki?

*

Dalkavuk vardı.

*

Reşad Ekrem Koçu, Hayat Tarih Mecmuası’nda "tarife"sini yayınlamıştı... Burnuna fiske vurma 20 para, kafasına kabak vurma 20 para, minderden aşağı yuvarlama 30 para, merdivenden yuvarlama 180 para, kel başını tokatlama 45 para, kuyruğu dışarda kalacak şekilde fındık faresini ağzına sokma 400 para... Üzengisi olmayan haşarı bir beygire bindirilip, temaşasından hoşlanılırsa, 300 para.

*

E o zamanlar "padişahım sen çok yaşa" diye pankart açma ádeti olmadığı için... Bu marifetin tarifesi kaç paradır bilmiyoruz maalesef.



<ı>Not:

Yazıyı bitirdik, Hollanda açıkladı, düşen uçağımızın yükseklik göstergesi bozukmuş... Bizim ekonomi gibiymiş anlayacağın... Çakıldı ama, kendini 600 metre filan havada sanıyor!