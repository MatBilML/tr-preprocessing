Milli Savunma Bakanı tarafından yanıtlanması için emirlerini dilerim.
1) 2011 yılı başından bu soruların yanıtlandığı tarihe kadar, tutuklu olan subay sayısı, mensup oldukları kuvvet komutanlıkları itibariyle nedir?
2) Albay ve üstü rütbeyi ihraz etmiş (elde etmiş) Deniz Kuvvetleri Komutanlığı mensuplarından halen tutuklu olanların, kendi rütbelerindeki subaylar toplamına göre oranı nedir?
Saygılarımla
Oktay Ekşi
İstanbul Milletvekili
*
Milli Savunma Bakanı cevap verdi.
1) 2011 yılı başından 20 Haziran 2012 tarihine kadar, mensup oldukları kuvvet komutanlıkları itibariyle halen tutuklu olan subay sayısı; Kara Kuvvetleri Komutanlığı’nda 75, Deniz Kuvvetleri Komutanlığı’nda 112, Hava Kuvvetleri Komutanlığı’nda 29, Jandarma Genel Komutanlığı’nda 35, Sahil Güvenlik Komutanlığı’nda 2’dir. Toplam 253 subay halen tutuklu bulunmaktadır.
2) Albay ve üstü rütbeyi ihraz etmiş Deniz Kuvvetleri Komutanlığı mensuplarından halen tutuklu olanların, kendi rütbelerindeki subaylar toplamına oranı yüzde 10.6’dır.
Bilgilerinize sunarım.
İsmet Yılmaz
Milli Savunma Bakanı
*
TBMM Başkanlığı’na
Başbakan Recep Tayyip Erdoğan tarafından cevaplandırılmasını arz ederim.
1) Suriye Parlamentosu mensubu Şeref Marsan, altı Türk subayının esir durumda olduğunu ifade etmiştir. Bu kapsamda, Yüzbaşı Y., Teğmen S., Teğmen F., Teğmen M., Asteğmen H.’nin Özgür Suriye Ordusu’na yardım halindeyken yakalandıkları doğru mudur?
2) Bu iddialar konusunda Başbakanlığa, Dışişleri Bakanlığı tarafından iletilen bilgi var mıdır?
Saygılarımla
Metin Lütfi Baydar
Aydın Milletvekili
*
Dışişleri Bakanımız cevap verdi:
1) Gayet açık ve sarihtir.
2) Suriye’de Türk subayı yakalanmamıştır.
*
Suriye Parlamentosu’na
Suriye Devlet Başkanı Beşar Esad tarafından cevaplandırılmasını arz ederim.
1) Birader, neredeyse bizim elimizde bile tutuklanacak subay kalmadı, yakalanacak olsa biz yakalardık, siz kimi kandırıyorsunuz?
Saygılarımla
Yılmaz
İzmir milleti