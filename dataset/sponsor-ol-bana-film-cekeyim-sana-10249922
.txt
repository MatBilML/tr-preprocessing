1915...

Çanakkale...

Gök kubbe yanıyor.

250 kiloluk top mermileri sağanak gibi düşüyor vatan toprağındaki tabyalara... Mustafa Kemal, düşmana iman tahtasını siper etmeye hazırlanan Conk Bayırı’nda Kurmay Yarbay Selahattin Adil ile karşılaşır... Kirte muhaberesinde 12’nci tümene komuta eden Selahattin Adil, üzgündür. Mustafa Kemal’in dikkatini çeker, sorar: "Hayrola Selocan?"

*

Turkcell iyi ki sponsor olmadı!

*

Bakın, Çanakkale dedim, aklıma geldi...

Çanakkale Savaşı sırasında babası Çanakkale’de gazetecilik yapan Avustralyalı Murdoch, yıllar sonra geldi, Türkiye’de TGRT’yi aldı, Fox yaptı...

Dese ki adam, "Benim babamın da hatırası olur, Atatürk filmine ben sponsor olayım..." Maazallah şöyle bir manzarayla karşılaşabilirdik:

"Küçük Mustafa elinde sopasıyla tarlada kanguruları kovalardı..."

*

Sponsor çünkü bu.

Parayı veren o...

Karşılığını ister mi, ister.

*

Ha, bi de diyorlar ki...

"Filmin tanıtımı için Savarona’da basın toplantısı yapacaktık."

Kardeşim!

Siz önce sponsor bulun da, sosyeteye kiraladığınız Savarona’yı geri alın.

*

Uzatmayayım...

Soru şudur:

Bir gazeteci, bir firmadan para alıp, kendi çıkarı için iş yaptıktan sonra, o firmayla ilgili bir yamuk çıkarsa, o gazeteci o firmanın yamuğunu yazabilir mi?