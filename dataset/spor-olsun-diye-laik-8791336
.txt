*

Sene 1995.

Hakan Şükür evlendi.

Nikáh şahidi kimdi?

Fethullah Gülen.

*

Hakan Şükür Fethullahçı’ysa, belgeli-fotoğraflı, 13 yıldır Fethullahçı...

Galatasaray camiasında "laik jeton" anca mı düşüyor?

*

Ha, denebilir ki:

"Haberimiz yoktu!"

*

Hakan Şükür, Fethullah Gülen’in nikáh şahitliğinde evlenirken, nerede evlendi?

Polat Renaissance Otel’de.

Kimin o otel?

Adnan Polat’ın.

O kim?

Galatasaray Başkanı.

Bundan da mı haberiniz yok?

*

Fenerbahçe’ye dönersek...

Hakan Şükür, Fethullah Gülen’in nikáh şahitliğinde evlenirken, nikáhı kim kıydı?

Tayyip Erdoğan!

*

Laikliğe sahip çıkan ve "Hakan haşema giysin" diyen Fenerbahçe camiasından, bugüne kadar bir kez olsun, Fenerbahçeli Tayyip Erdoğan için "haşema giysin" diyeni duydunuz mu?

*

Özetle.

Türkiye’nin başına ne geliyorsa...

Bu ikiyüzlülükten geliyor.

*

Tarikatlar ülkeyi sarmış, din bezirgánları cirit atıyor, dindarım ayaklarıyla milleti dolandıran dolandırana, ihale kapmak isteyen umreye gidiyor, ilkokullarda "namaz kılmayanın Azrail canını alıyor" filmleri oynatılıyor, harem-selamlık normalleşmiş, dini siyasete alet eden hesapta dini bütün arkadaşların her gün yeni bir seks skandalı patlıyor.

Çıt yok.

Hakan iki cümle kurdu.

Herkes laik!

İnsan utanır be kardeşim.