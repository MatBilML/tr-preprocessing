Dışardan...
Dışişleri bakanı yapıldı.
*
Hariciyeci’dir yani.
Hep hariç’ten geldi.
*
İç politikayı “hiç” politikaya çeviren AKP’nin “düş politika” mimarı oldu.
*
Bi kitap yazdı:
“Stratejik Derinlik... ”
Kullanım kılavuzu gibi.
*
Komşularla sıfır sorun dedi.
İyi kötü selam veriyorlardı.
Sıfır komşumuz kaldı.
*
“Kara” ve “deniz” havzalarıyla...
“Hava” sahası ilişkilerimizin nasıl olması gerektiğini izah etti kitabında.
*
“Kara”da çuval geçirdiler.
“Deniz”de gemimizi bastılar.
“Hava”da uçağımızı vurdular.
*
Geriye “derinlik” kalmıştı...
*
El âlem düşürdü.
El âlem çıkardı.
Boyumuzun ölçüsünü olmasa bile...
Taaa nerelerde boy verdiğimizi göstermiş olduk cümle âleme.
1260 metre.