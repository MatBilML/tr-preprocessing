İlk işgününde...
6 şehirde miting vardı.
Mesai saati içinde.
*
İstediğin kadar makyajla...
İşsizliğin kanıtı meydanlarda.
*
Bakın, Yunanistan’da ekonomik kriz mitingleri yapılıyor. Ne zaman? Saat 18.00’de... Mesai bittikten sonra yani... Çünkü, ekonomik kriz mitingi yapanların bile işi var birader!
*
Frankfurt’ta Salzburg’da Eindhoven’da mesai saati içinde sokağa çıkma yasağı var sanırsın... Sarkozy mesela, pazartesi günü Toulouse’da Nantes’da miting yapsa, hatta Carla Bruni’yi kürsüye çıkarıp şarkı söyletse... Üç-beş hapçıdan başka dinleyen bulabilir mi meydanda?
*
Cumhuriyet tarihinin en kalabalık mitingi, 1977, kanlı 1 Mayıs... Hangi gündü? Tatil, pazar... İyi kötü gidecek işi vardı insanların o yıllarda... Çarşamba veya perşembe yapılsaydı, kaç kişi gelebilirdi?
*
Sar makarayı biraz...
Demirel dönemi, Özal dönemi.
Hafta içi miting var mıydı?
*
Çık şimdi Taksim’e...
Her gün miting.
*
(İzmir’de miting yaptılar güya, İzmirli diye İzmir mitingine gelenler İzmir’de kayboldu iyi mi... Polis tek tek toplayıp, eskortla otobüslerine götürdü ki, memleketlerine geri dönebilsinler!)
*
Uganda’da miting yapılıyor artık...
Nijerya’da, Pakistan’da yapılıyor.
Bi de bizde.
*
Vay efendim neymiş...
Ben bu kadar topladım.
Sen şu kadar topladın.
Ha sidik yarıştırmışın...
Ha miting.
*
İşsiz kalabalığı toplamaksa maharet...
Zuhuratbaba’yı başbakan yapalım.
Asıl onda en büyük marifet.