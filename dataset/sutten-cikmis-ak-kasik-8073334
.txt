Niye düşmüştü?

"Hükümetimiz sayesinde."

Niye çıkıyor?

"ABD’nin yüzünden."

*

Borsa yukarı...

"E ülkede istikrar var."

Borsa aşağı...

"E dünyada istikrarsızlık var."

İhracat patladı...

"Maharetten."

İthalat patladı...

"Pariteden."

Benzin ucuzladı...

"Beceri."

Benzin zamlandı...

"Petrolün varili."

*

Barajlar dolu... "Bereket getirdik."

Barajlar boş... "Sıcaktan."

Su bastı... "Yağmurdan."

Çipuralar boğuldu... "Soğuktan."

Danalar delirdi... "İnekten."

Tavuklar grip oldu... "Kuştan."

İlaç yok... "Eczacıdan."

Ameliyat yapılamıyor... "Doktordan."

Hastanede bebeler öldü... "Klimadan."

Lağıma çocuk düştü... "Ameleden."

Hızlı tren faciası? "Makinistten."

Peki, uçak niye çakıldı birader?

"Rahmetli pilottan."

*

Gaz gelmiyor... "İran’dan."

Elektrik zamlandı... "Gazdan."

Gaz niye zamlandı? "Rusya’dan."

Enflasyon tırmanıyor... "Hıyardan."

İşsizlik... "Maaşı beğenmediğinden."

Maaşlar çok mu ki? "Oisidi’den..."

Büyüme küçüldü... "Çin’den."

a be hani AB’ye girmiştik?

"Sarkozy’den, Merkel’den."

Mortgage geldi... "Toki’den."

Mortgage battı... "Coni’den."

*

Durum iyi...

"Bizden."

Durum kel...

"Başkaları yüzünden."