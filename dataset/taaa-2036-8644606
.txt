Telefonları sattık.

Limanları sattık.

E hazıra dağ dayanmaz...

Miras bitti.

Sıra çocuklarımıza geldi...

Onları satacağız.

*

Sosyal Güvenlik Yasası, budur.

*

Bakın, ne diyorlar bize?

"Tasarıyı tasa etme...

Seninle alakası yok!

Taaa 2036’da hayata geçecek."

*

Nasıl olsa, "taaa 2036’da hayata geçecek" diyen arkadaşlara kimse sormuyor, "madem, taaa 2036’da hayata geçecek, niye taaa 2035’te yapmıyoruz bu yasayı da, taaa bugünden yapıyoruz?"

*

Böyle bu işler çünkü...

Faiz haram diyenlerin dünyanın en yüksek faizini verdiğini görmezsen, üretmeden, satarak zengin olacağını zannedersen, sata sata borcunun büyüdüğünün farkında değilsen, kullandığın toplu iğne bile ithalken ihracatla övünürsen, kayıtdışının sırtını sıvazlayanların emekçinin sırtını coplamasına aferin dersen, kendin işsiz gezerken işsizliğin azaldığına inanırsan, kıçında don yokken milli gelir 9 bin dolar diye sevinirsen... Bedeli olacak tabii!

*

Sat bakalım evlatları.

Çoktan çok, azdan az...

Bi tane olan, bi tane.

Üç tane olan, üç tane.