Kafasının içindekini göremediği için, kafasının üstündekini görmek istedi.�

*
 Baktı mı, görüyordu...
Kim devrimden yana?
Kim değil?
*
Baktın mı, görüyorsun hakikaten...
*
Çankaya türbanlı.
Başbakanlık türbanlı.
Dışişleri türbanlı.
Adalet türbanlı.
THY, Merkez Bankası, TRT, Devlet Planlama, Özelleştirme İdaresi, TOKİ...
Belediyeler türbanlı.
*
E nedir Allah aşkına, hâlâ, oraya girdik şuraya giremedik yakınmaları filan?
*
(Üniversiteye giremeyen türbanlı kızlarımız için bir parantez açayım buraya... Nişantaşı’na en lüks ciplerle giren türbanlı sayısı arttı mı? Arttı... Bağdat Caddesi’ne kolunda milyarlık çantalarla giren türbanlı sayısı arttı mı? Arttı... Vakko’ya, İstinye Park’a, Kanyon’a parmağında kuru soğan büyüklüğünde pırlantalarla giren türbanlı sayısı arttı mı? Arttı... Üniversiteye giren türbanlı? İşte o artmadı... Kim iktidarda 8 yıldır? İsmet İnönü mü? Türbanlı olduğu için üniversiteye giremeyen kızlarımız hiç düşünüyor mu acaba... Sizin “girişi”niz sağlanırsa, sizin üzerinizden elde edilen bu “rant girişi” sağlanabilir mi?)
*
Peki nedir?
*
Bakın, hiç eğip bükmeden buraya yazıyorum... Tartışma kadınlar üzerinden yürüyor ama, bu ülkede en büyük mağdur, “Eşinin başı açık olan erkekler”dir.
*
Yukarıda saydık...
Eşinin “başı kapalı” erkek, her makamın “başı”na geçebiliyor mu?
Geçebiliyor...
Eşinin başı açık olan erkek?
İsminin üstü çiziliyor...
TRT’nin başına geçemezsin. THY’nin başına geçemezsin. Talip bile olamazsın. Memursan, şef olamazsın; öğretmensen, müdür olamazsın... Astsan üst olamazsın, üstsen sürülürsün.
*
Bıraktık devlet makamlarını, eşinin başı açıksa, malum belediyelerden su bayiliği bile alamazsın, su bayiliği bile.
*
Hatta, vazgeçtik makamdan mevkiden, son albay intiharında gördük işte... Haysiyet cellatlığı yapılıyor, başı açık kadınlara iftiralar atılarak, kocalarının kendi başına sıkması sağlanıyor!
*
“Yanlış okuyorum herhalde” diye düşünenler için biraz daha büyük
yazayım: TARTIŞMA KADINLAR ÜZERİNDEN YÜRÜYOR AMA... ASLINDA, EŞİNİN BAŞI AÇIK OLAN ERKEKLERE ZULÜM VAR BU ÜLKEDE.