Yal“takla”nma meşhurmuş.
Fış’takla fış’takla...
Kos“takla”nmış padişah.
Memleket takla’makan ya...
Toplayın ahaliyi, beni sevip sevmediklerini kanıtlamak için takla atsınlar, göreyim bakiim demiş.
Ters takla.
Güvercin takla.
Salto atan bile olmuş.
E sıkılmış seyretmekten...
Tar“takla”yın dağılsınlar demiş.
Tar’takla tar’takla...
Çıt yok.
Pa“takla”yın demiş.
Vermişler ahaliye odunu.
Pa’takla pa’takla...
Tepe’takla oluyorlar.
Gık çıkmıyor.
Padişah delirecek...
Ulan demiş, bu ne biçim ahali?
Odunu kalınlaştırın, bi tane de
takla’vatı güçlü ızbandut koyun,
hem pataklasın, hem de...
Uygulama derhal başlamış.
Tık yok iyi mi.
Mutlu mesut...
Pay“takla”ya pay“takla”ya geziyorlar.
Padişah dayanamamış...
Benim bile kanıma dokundu, hâlâ
kılınız kıpırdamıyor, yok mu bi itirazı olan?
Kalabalığın en arkasından biri utana sıkıla elini kaldırmış, “efenim” demiş...
“Mümkünse takla’vatı güçlü arkadaşın sayısını ikiye çıkarın, tek tek uğraşırken kuyruk oluyor da!”

NOT:
Ay başında “Doğalgaz’ık” yazmış, zamlarından şikâyet edilen doğalgazın adeta bayram havasında karşılandığını hatırlatırken, Nazilli örneğini vermiş, “doğalgaz döşeme şerefine, mehter takımı eşliğinde, Belediye Başkanı, Kaymakam, Başsavcı ve Garnizon Komutanı tarafından lokma dağıtıldı” demiştim. Nazilli Başsavcısı sayın Doğan Kaya, söz konusu törene katılmadığını belirterek, cevap ve düzeltme metni gönderdi. Haklı... Aslında yerel kaynaklardan aldığım bilgilerle yazmıştım ama, tekrar dönüp sorunca anlıyorum ki, eşeklik edip, yanlış yazmışım. Kendisinden özür dilerim. Başsavcı katılmadı.
Müftü katıldı.