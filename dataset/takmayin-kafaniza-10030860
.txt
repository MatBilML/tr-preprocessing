Lehman Brothers iflas etti.

Merrill Lynch sizlere ömür.

AIG’ye el konuldu.

1 trilyon dolar buhar oldu.

Avrupa panikte...

Bradford&Bingley kamulaştırıldı.

Fortis devletleştirildi.

Asya bunalımda...

Nikkei endeksi yerlerde.

Hang Seng ayvayı yedi.

Moskova Borsası kapatıldı.

Latin Amerika zaten ceset.

*

Haliyle, cevabı aranan soru şu:

"Türkiye’ye etkisi olur mu?"

*

Olmaz...

Bize bi şey olmaz.

*

Tilki kara kara düşünüyormuş.

Kaplumbağa görmüş...

"Hayrola" demiş.

"Sorma" demiş tilki...

"Morgıç bankaları battı, mevduat bankaları battı, orman piyasaları allak bullak, şimdi bakarlar ki, bende kürk, hanımda kürk, çocuklarda kürk, devletin açıklarını kapatmak için vergi üstüne vergi alırlar."

Kaplumbağa "eyvah" demiş...

"Bende ev, hanımda ev, çocuklarda ev, suyu-elektriği-doğalgazı, dünyanın zammı çıkacak başımıza."

Maymun bakmış bunlara...

"Bana ne birader" demiş...

"Benim kıçım açık, hanımın kıçı açık, çocukların kıçı açık..."