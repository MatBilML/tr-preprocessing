Tanzanya’ya niye gidiyor?

*

İsmet İnönü’den Evren’e, Ahmet Necdet Sezer’e, Menderes’ten Özal’a, Ecevit’e, Demirel’e, bugüne kadar Türkiye Cumhuriyeti adına bir kişi gitmemiş Tanzanya’ya... Gezinti rekoru kırarak, neredeyse dünyada ayak basmadık toprak bırakmayan Tayyip Erdoğan bile gitmedi Tanzanya’ya... Gül niye gidiyor?

*

Svahili dilinde sormuyorum...

Türkçe soruyorum.

*

"Büyükelçiyi özlemiştir" desek...

Tanzanya’da elçiliğimiz yok ki!

Kenya’daki bakıyor oraya.

*

"Ticaret" desen...

Aramızda ticaret micaret de yok.

Zaten adamlar aç.

Milli geliri sadece 723 dolar.

Birleşmiş Milletler un mun gönderiyor da, karınları doyuyor garibanların.

*

"AB ile alakalı" olabilir mi acaba?

Coğrafyam zayıftır ama...

Galiba Afrika’da.

*

"Futbolcu getirebilir" desek...

Kara Kıta’nın 21 ülkesinden topçu var ligimizde, ilaç için bi tane Tanzanyalı yok...

Olsaydı, çoktan getirirlerdi.

*

"Müslüman kardeşlerimiz" mi?

O da değil.

Müslümanlar azınlık.

Çoğunluk, Hıristiyan ve bildiğin kabile...

Ağaçtan oydukları totemlere tapıyorlar.

Büyücüleri filan var.

*

Rahmetli Sadri Alışık’ın "Turist Ömer" filmlerine baktım, oradan esinlenmiş olabilir mi, diye... Orada da adı geçmiyor!

*

E nedir kardeşim?

Merak ediyor insan...

"Ne var Tanzanya’da?"

Gazete arşivlerini taradım...

Bize dair tek bilgi şu:

"Fethullah Gülen’e bağlı cemaatin okullar zincirine, Tanzanya da eklendi... Tanzanya’daki kolejin açılışına, AKP milletvekilleri, eski Yargıtay Başkanı Sami Selçuk, Milli Eğitim Bakanlığı Teftiş Kurulu Başkanı, İzmir Milli Eğitim Müdürü, Ege Üniversitesi İletişim Fakültesi Dekanı ve bazı işadamları katıldı."

Koleji açmışlar.

Üniversite kurmak istiyorlarmış.

Arsa alamıyorlarmış.

*

Cumhurbaşkanı türbanı onaylayacak mı, onaylamayacak mı? Boş verin şimdi siz onu... Tanzanya’ya niye gidiyor?