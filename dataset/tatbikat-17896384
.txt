*
Kamyoncular odasının yardımıyla gemilerin karadan taşınması planlanıyordu ki, tatbik edecek sayıda kamyon bulunduğu, tatbikat yapacak sayıda gemi bulunmadığı ortaya çıktı. Firkateynlerin Somali’ye korsan kovalamaya, hücumbotların Libya’ya çipura avlamaya gönderildiği rapor edildi. Bari denizaltı götürelim dendi ama, bu sefer de, denizaltı filo komutanın içerde olduğu hatırlandı.
*
Tam o sırada, The Taraf gazetesi, denizaltıların Marmaris’ten dalıp
Van Gölü’ne gidiyorum ayaklarıyla Mogan Gölü’nden çıkarak, darbe yapacağını iddia etti. TRT’deki
tatbikatın içinden programına katılan gazeteciler, denizaltı torpidolarıyla Etiler’de patlayan bombanın seri numarasının aynı olduğuna dikkat çekti. Tanzanya’dan servis edilen internet kasedinde ise, Tunalı’daki Kuğulu
Park’a demirleyen çıkarma gemilerinde fuhuş yapıldığı öne sürüldü.
*
Emrindeki subaylar kendisine suikast yapacak diye içeri tıkıldığı için, deniz kuvvetleri komutanı, amiral gemisinde dımdızlak kalmıştı. E tek başına zor tabii... Telsize mi bakayım, dümeni mi tutayım, radar hangisiydi filan derken, emir-komuta zinciri koptu.
*
Eşlerine iftira atılan albaylar kafasına sıktığı için, bataryalar sahipsiz kaldı, karadan topçu desteği sekteye uğradı. Hapisteki hava kuvvetleri komutanına geçmiş olsun ziyaretine giden pilotlar gözaltına alındığı için, hava desteği de verilemedi. Helikopterler desen, zaten seçim mitinglerine tahsis edilmişti. Tatbikat yapıcaz diye Girit açıklarına bırakılan ve müşterek fiili atış desteğinden yoksun kalan SAT komandoları, ayvayı yediklerini anlayınca, yüze yüze Ayvalık’ta balıkçı barınağına sığındı... Ki, balıkçı barınağı polis tarafından basıldı. SAT’lar kaçak Sri Lankalı oldukları gerekçesiyle tutuklandı. Operasyona “fok badem” adı verildi. Milli Savunma Bakanı, operasyonu yürüten polislere üstün hizmet madalyası takdim etti.
*
Genelkurmay karargâhındaki durum değerlendirmesinde, tatbikatı yapamadık, bari “seçkin gözlemci”ler için Marmara’da iki tane balıkçı
teknesi dolaştıralım diye düşünüldü. Ancak, ondan da vazgeçildi...
Seçkin gözlemciler böcek kameralar vasıtasıyla zaten donumuza kadar her şeyi gözlemlendiği için, dürbüne periskopa gerek olmadığı belirlendi.