Çünkü, iddia edilenin aksine “antidemokratik” değildir olan biten, gayet “demokratik”tir. Genelkurmay Başkanı’nı “terörist” diye içeri tıkan irade... Bizzat yüce Türk milletidir.

*
Mesela “duble yol yaptıkları için, avanta sağlık hizmeti sundukları için bunlara oy verdim ama, Genelkurmay Başkanı’nın içeri tıkılmasını doğru bulmuyorum” diyemezsin... “Bedelli askerlik şahane ama, muhalefet liderini tutuklamaya çalışmaları yanlış” diyemeyeceğin gibi.

*
Vay efendim, böyle olsun istememiştim, ne bileydim ben filan... Yok öyle!

*
Biri senin sayendeyse...
Öbürü de sayende.

*
Demokrasi denilen... Sadece layık olduğun şekilde yönetilmek değildir. Papağan gibi “her millet layık olduğu şekilde yönetilir” derler. Devamını söylemezler... Devamı şöyledir: “Ve her millet, icraatına tahammül ettiği yönetimin mesuliyetine ortaktır.”

*
Azmettirensin.
Sıyrılamazsın.

*
Tıpkı... Hukuku bu hale getiren sarı çizmeli Mehmet ağa olmadığına göre, Başbakanımızın şimdi çıkıp “tutuksuz yargılanmasını arzu ediyoruz” diyerek, sıyrılamayacağı gibi.

*
Veya... Genelkurmay Başkanı’na “teröristbaşı” denildiğinde gıkı bile çıkmazken, Genelkurmay Başkanı’na “onbaşı” denildiğinde, derhal hakaret davası açan ikiyüzlü zihniyet gibi.
Gülerler adama.

*
İstediğin kadar, üstüne yapışmasın
diye teflon tava ayaklarına yat...
Tencere dibin kara.

*
İyi’si seninse...
Kötü’sü de.
İlelebet...
Ortaksın bu vebale.