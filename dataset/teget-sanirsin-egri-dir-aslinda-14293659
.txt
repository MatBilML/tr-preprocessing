10 yaşında başarı...
Arkadaş bulabilmektir.
15 yaşında başarı...
Otomobil kullanabilmektir.
20 yaşında başarı...
Seks yapabilmektir.
30 yaşında başarı...
Para kazanabilmektir.
40 yaşında başarı...
Para harcayabilmektir.
50 yaşında başarı...
Para kazanabilmektir.
60 yaşında başarı...
Seks yapabilmektir.
70 yaşında başarı...
Otomobil kullanabilmektir.
75 yaşında başarı...
Arkadaş bulabilmektir.
80 yaşında başarı...
Donuna işememektir.

*

“Çan eğrisi”dir bu.

*

Hani iki gündür “Vay efendim, aslında ekonomimiz küçülmemiş de, küçülmüş ama 2001 krizindeki kadar küçülmemiş de, bu sene gâvurların yüzünden böyle olmuş ama seneye kendi kendimize süper büyüyecekmişiz” filan diyorlar ya...

Hikâyedir.

*

Doğan, büyüyen, hep güçlü, hep diri kalacağını düşünen, hiç ölmeyeceğini zanneden “insan”ı anlatmaz sadece çan eğrisi... Hayatın kaçınılmaz gerçeğini unutan hükümetleri de anlatır.

*

Başlar.

Biter.

*

Netice itibariyle...
Durum yaştır.