*
- İşsizlik var mı efenim?

- Yok.

- Harikulade.

*

- İki kere iki efenim?

- Dört.

- Fevkalade.

*

Bu kıyasıya soruların sorulduğu ibret verici programda, bir öneride bulundu başbakan... “Tekel’den mülk verelim, Tekel işçilerini İzmir ve Diyarbakır belediyeleri işe alsın” dedi.

*

Mantık buysa eğer... Tekel’den mülk alan, karşılığında işçileri de alacaksa... Tekel’i kökünden British American Tobacco aldığına göre... Tekel işçilerini, Londra Belediyesi’yle New York Belediyesi’nin alması gerekmiyor mu?

*

Kimse sormayacak mı?

Madem malı alan işçileri de alıyor...

Malı alana işçileri niye vermediniz?

*

Cami avlusu mudur İzmir veya Diyarbakır belediyeleri? Niye onların kapısına bırakılıyor Tekel işçileri?

*

Peki, “Senin önerin ne?” derseniz...

Birinci önerim, Tekel’i geri alın.

İkinci önerim, belediyeyle alakalı.

*

Bir türlü kazanamadığınız İzmir Konak Belediyesi’ni “parçalayıp, kazanmak” için ikiye bölüp, Karabağlar Belediyesi icat etmediniz mi? “Belki orasını kaparız” diye, Kadıköy Belediyesi’ni ikiye bölüp, Ataşehir Belediyesi kurmadınız mı?

*

Tekel belediyesi kurun!

*

Maltepe sigarasını sattınız...�

Maltepe belediyesini bölün kardeşim!

Bi tane Tepe belediyesi yapın, bi tane de “Mal” belediyesi yapın... “Mal”ı alan işçileri almıyor mu zaten? Mal belediyesinin adını Tekel belediyesi yapın.

Sokakta kalan işçileri oraya sokuşturun.

*

Son seçimde Maltepe belediyesini CHP’ye kaybetmiştiniz... E Tekel işçilerinin yüzde 60’ının size oy verdiği bilindiğine göre... Böylece Tekel belediyesini de geri kazanmış olursunuz.

*

Kızıyorsunuz ama, kıymetimi bilin... Bu kıyağı size Mehmet Barlas bile yapmaz.�