*

Başbakan çıktı "temayül" dedi...

Papağan gibi tekrar ediyorlar.

Temayül.

Temayül.

Temayül.

*

Üstelik...

"Teyamül" diyen de var.

"Teamül" yazan da.

"Tekabül" diyen sığır bile var.

*

La havle vela kuvvete yani.

*

Kardeşim!

Arap kültürüyle harmanlanan imamın "temayül" demesini anlarım da, Amerikan tezgáhından geçip, "nası diyo siz Turklear?" diye eveleyip geveleyen gazetecilerin "temayül"e bu kadar çabuk "temayül" etmesi nedir Allah aşkına?

*

Zannedersin El Ezher’de okudular!

*

Bir ulusun kullandığı dilin aynasıdır şarkı sözleri... Var mı Türk sanat müziği eserlerinde "temayül" diye bir kelime? Yok... Türkülerimizde? Bulamazsın.

*

"Temayül diye bir kelime yoktur" demiyorum... İran Cumhurbaşkanı Ahmedinejad’ın bile Tebriz’de "Türkçe" konuştuğu gün soruyorum sadece: Madem "temayül"e bu kadar bayılıyordunuz, Başbakan çıkıp "temayül" diyene kadar niye kullanmadınız? Yalakalığı da mı Araplaştıracaksınız bu saatten sonra?