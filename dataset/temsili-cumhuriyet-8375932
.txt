"Bandırma vapuru, aslında uçak gemisi kadar büyüktü... Rakı içerek, şarkıyla türküyle geze geze gittiler!"

Laikler de cevap verir:

"Aslında filika kadardı... 140 metrelik dev dalgalarla boğuştular, hatta bir ara atlayıp yüzdüler!"

*

Her 19 Mayıs’ta yaşanır bu komedi.

*

Gençlerimiz statlara doldurulur...

"Gönye-pergel" muamelesi yapılır!

Sağ kol vücuda 90 derece olurken, sol kol 45 derece açıyla havaya kaldırılır...

Spor literatüründe bulunmayan bu garip hareketler, "spor bayramı" adı altında, maharetmiş gibi alkışlanır.

*

Kafa káğıdına baksan, en fazla 60 yaşında olan adamlar, "Kurtuluş Savaşı gazisiyim" diye ortalıkta dolaşır... Babasının madalyasını takan ihtiyarlar, gaza gelir, mantar tabancasıyla sağa sola ateş açar... Geçen sene bir tanesi yanlışlıkla gerçek fişek koydu tüfeğe, sunucuyu vurdu.

*

Öğretmenler, çocukları tembihler:

"İstiklal Marşı okunurken, kıpırdamayacaksın, arı bile soksa, sesini çıkarmayacaksın!"

Zannedersin, arılar Yunan askeridir.

*

Ve dün, gördünüz Erzurum’u...

Temsili Ermeniler, temsili camileri yaktı, temsili imamı astı, kundaktaki temsili bebeği süngüledi, sonra temsili Türkler yetişti, temsili Ermenileri öldürdü, temsili olarak kurtulduk, temsili olarak ağladık...

Hepimiz Ermeniyiz bu arada!

*

Bir değil, iki değil, üç değil...

Hep böyle.

E hep böyle olunca...

Düşünüyor tabii insan.

*

Mustafa Kemal "insanımın yüzü gülsün" diye mi emanet etti bu toprakları bize... Yoksa, elalem seyretsin, kıçıyla gülsün diye mi?