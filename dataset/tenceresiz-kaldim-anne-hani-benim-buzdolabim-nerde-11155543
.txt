*

!

*

Bir örnek daha vermişti bana: "Türkiye’nin gelmiş geçmiş en başarılı işadamı, Mustafa Kemal’dir... Sadece bir banka kurdu, o banka hálá Türkiye’nin en büyük bankası."

*

!

*

Bunu bana diyen dolar milyarderi işadamı, Bill Gates gibi, lise mezunu...

Sabancı’nın dedesi hamal.

Koç’un dedesi bakkal.

*

Haşa, eğitimi küçümsemek manasında söylemiyorum, asla. Ama... Tansu Çiller’in profesör, Necmettin Erbakan’ın profesör olduğunu düşünürsek... Bu işin sadece eğitimle olmadığı da ortada!

*

Dolayısıyla...

Para kriz geçirdiğinde "holding profesörleri"ne hiç kulak asmam ben.

Bilardo Osman’a bakarım.

*

Tahtakale efsanesi.

Piyangoda, Nimet Abla neyse...

Dövizde, Bilardo Osman o.

*

Liseyi yedi yılda bitirmiş; çift dikiş bile kesmemiş yani... Bi daha da okumamış... 30 yıldır bu işin içinde... İki cep telefonu, iki telsizle gezer, günde 500 telefon görüşmesi yapar. İnsan sarrafı... "Fazla konuşur, fazla tıraş yapar, fazla cazip iş getirir" diye tarif ettiği "üçkáğıtçı"yı gözünden tanır... Asıl adı, Osman Ataç... Türkiye’nin ilk resmi bilardocularından, lakabı oradan... Dünya şampiyonumuz Semih Saygıner’in arkadaşı... 7-8 lisanı 7-8 kelimeyle konuşur! Derdini öyle anlatır, şaşarsın... Zaten o yüzden, sadece Türk televizyonları değil, CNN’den BBC’ye kadar herkes ona gelir, ona sorar.

*

Uzatmayayım...

Ne diyor biliyor musunuz?

"Altın."

*

Ama tabii siz bilirsiniz... Rabbim Cleveland der, borsa der, orasını bilemem.