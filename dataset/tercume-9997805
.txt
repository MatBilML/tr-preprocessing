Mütevazı memur maaşıyla geçinen Zahid Akman, alışveriş merkezi Armada’nın 10 milyon dolarlık ortağı çıkıyor, "E ne var yani bunda?" deniyor.

*

Şurası belli...

Zahid Akman çıksa, "Evet, iddiaların hepsi doğru" dese, gene de kılına dokunulmayacak. Garson bana bir pe"çete" diyeni, "çete"den içeri atıyorlar bu arada.

*

Aslına bakarsanız, "Deniz Feneri, Deniz Feneri" dendiğine göre, ortada bir de Deniz Feneri’ni takip ederek "yolunu bulmaya çalışan" gemi olması lazımdı...

Nedir Armada’nın sözlük anlamı?

Donanma!

*

Neyse...

İte kaka da olsa, Deniz Feneri davası açılacak gibi görünüyor. Zahmet edilmiş, Almanya’dan dosya istenmiş, mahkeme kararı Türkçe’ye çevrilecekmiş.

*

Bana sorarsanız...

Türkçe’ye çevirelim ama...

Almanca’yla sınırlı kalmasın.

*

İngilizcesi nedir Deniz Feneri’nin?

Light House.

Çevir Türkçe’ye...

Işık evi!

*

Ben bi yerden hatırlıyorum sanki bu "ışık evi" lafını ama, nereden?