*
Bekir’le birlikte, Bahadır şehit düştü, teğmendi. Sonra sırasıyla... Cem şehit oldu, polisti, eşi Dilay şehit oldu, öğretmendi. Korucular Mustafa ve İbrahim şehit oldu. Polis Nadir kaçırıldı. Necdet, Tayyar, Resul ve 14 yaşındaki Osman düğüne giderken öldürüldü, polis Mustafa ve asker Serkan şehit oldu. Polis Yavuz şehit oldu, askerler Hasan Hüseyin ve Muhammed şehit oldu. Ankara’da bomba patladı, Orhan, Mustafa ve Dürdane öldü. Siirt’te Zeynep, Nergis, Kevser ve Nurcan öldürüldü, Nuran’la Gülcan yaralandı. Polis adayı Aslan şehit oldu. Asker Doğan’la korucular Bedri ve Sabri şehit oldu. Polisler Mehmet Emin’le Erman şehit oldu. Asker öğretmen Mehmet kaçırıldı. Milli Savunma Bakanımız, Gürün Belediyesi tarafından yaptırılan hayvan pazarının kurdelesini keserken... Astsubay Erdal, askerleri Önder, Adem, Halil İbrahim, Recep ve Ömer’le şehit oldu. Polis
Adem, 3 yaşındaki Sultan’la şehit edildi.
*
Bu ayın son kurbanı Mizgin’di.
Hamileydi.
*
Heron’a Predator’a filan gerek yok.
Görmek isteyene...
Ultra’son yeter.