Saat 11.

MGK Genel Sekreteri...

Ordu Komutanı...

Yargıtay Başsavcısı...

YÖK Başkanı gözaltına alınıyor.

*

7 Ocak.

Saat 11.

"Başkomutan" olan, "Milli Güvenlik Kurulu’na" başkanlık eden, "YÖK Başkanı’nı" atayan, "Yargıtay Başsavcısı’nı" seçecek olan Cumhurbaşkanı ne yapıyor?

*

Meşgul... "Uluslararası Müslüman İlim Adamları Heyeti"ni kabul ediyor!

*

Bugüne dönersek...

*

Kendimi, şu anda eksi 15 derecede, dağda terörist kovalayan subay veya astsubayların yerine koyuyorum...

Komutan içerde!

Üniversite öğrencisiyim...

Rektör içerde!

Rektörün yerine koyuyorum...

YÖK Başkanı içerde!

Dava açmaya kalksam...

Avukat gözaltında!

Savcı olduğumu düşünüyorum...

Başsavcı’nın evi basılıyor!

Gazeteciyim...

İlhan Ağabey zor çıktı!

Esnafım...

Oda başkanını aldılar!

Seçmenim...

Parti başkanı kodeste!

Atatürkçü dernek üyesiyim mesela...

Dernek başkanı komada!

*

Tarikatçı olduğumu düşünüyorum...

Komple dışarda!