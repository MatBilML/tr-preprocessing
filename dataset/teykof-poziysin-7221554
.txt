Çünkü...

*

Bir AKP milletvekili mesela...

Ne yaptı şu ana kadar?

Yemin etti.

Meclis Başkanı’na oy verdi.

Cumhurbaşkanı’na oy verdi.

Yarın, bakan olduklarını televizyondan öğrenen bakanlara güvenoyu verecek.

3 aylık maaşı aldı.

Çok yoruldu...

Tatile çıkıyor.

1 Ekim’e kadar.

Sonra gelecek...

Hazırlanmasında kendisinin en küçük bir dahlinin bile olmadığı yeni Anayasa’ya oy verecek.

Ne itiraz.

Ne sorgu.

*

Siyaset yazayım da...

Egemenlik kayıtsız şartsız...

Eller yukarı!

Neyini yazayım?

*

Başbakan desen...

- Ne yapacaksın?

- Teykof yapıcam!

Kim take off yapar?

Pistte duran uçak.

E hani durmak yoktu?

5 yıldır kokpitte oturuyor...

Hálá take off yapacak!

Medyanın bu haldır haldır gazıyla, traktör olsaydı uçardı bu kadar zamanda, traktör...

*

Nesini yazayım?

*

Çankaya halka açılıyor...

Zannedersin borsaya kote oluyor.

Bismillah, birinci seansın açılışında, ilk alımı yapılan firma hangisi?

Kendi askerini kendi vatandaşının kafasına kimyasal silah atmakla suçlayan sabıkalı firma!

Daha neyini anlatayım?

*

İktidar şakşakçısı cemaat gazetelerinden, "Türk cinsi köpek" diyorlar, bizim gibi düşünenlere...

"Türk cinsi köpek."

Güya, hakaret ediyor.

Halbuki, kendi payıma, "kangal" olmaktan gurur duyarım ben.

Başına buyruktur...

Emir almaz hiç olmazsa.

Bunu mu yazayım?

*

O nedenle...

Gelin, siyaset yazmayayım.

Ne ben sizi üzeyim...

Ne siz beni.

Kahretmeyelim kendimizi boşuna.