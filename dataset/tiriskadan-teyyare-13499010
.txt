*
Hangi şehirde Expo 2010?
Madem bu kadar önemli bir hadiseydi, niye bilmiyoruz, nerdedir bu seneki Expo?
*
Kültür başkenti meselesine gelince...
Konserler monserler, havayi fişekler, öyle bir rüzgâr yaratıyorlar ki, sanırsın “her şehre nasip olmayan lütuf”tur.
*
Bakın size listeyi vereyim...
Atina, Floransa,
Amsterdam, Berlin,
Paris, Glascow,
Dublin, Madrid,
Anvers, Lizbon,
Lüksemburg, Kopenhag,
Selanik, Stockholm,
Weimar, Reykjavik,
Bergen, Helsinki,
Brüksel, Prag, Krakow,
Santiago de Compostela,
Avignon, Bologna,
Rotterdam, Porto, Brugge,
Salamanca, Graz, Genova,
Lille, Cork, Patras,
Lüksemburg, Sibiu,
Liverpool, Stavanger,
Linz, Vilnius...<ı>
*
39 tane.
Halk arasındaki tabirle, Avrupa’da kültür başkenti olmayanı dövüyorlar birader... Biz olana kadar, Lüksemburg iki defa olmuş mesela... Hadi diyelim “Cork City”yi kahvede İddaa oynayanlar bilir, kültürün başkenti ilan ettikleri Sibiu’nun nerde olduğunu kaç kişi bilir Allah aşkına?
*
Üstelik, “Kültür başkenti olduk” diyorlar ama, “Kültür başkentleri
olduk” aslında... Çünkü, 2010’da üç şehir kültür başkenti, İstanbul, Essen, Pecs...
3’ün 1’i yani.
*
Seneye Turku ile Tallinn, öbür seneye Guimares ile Maribor, daha öbür seneye Marsilya ile Kosice... Londra kültürsüz bu arada iyi mi! Budapeşte veya Moskova da.
*
Hayır, “evinden işine dört saatte gidebilen, iki santim yağmur yağdığında oturma odasında boğulan, son 15 senede Miniatürk’ten başka eseri olmayan bir şehir, nasıl kültür başkenti olabilir?” diye sormayacağım. Ama şunu merak ediyorum doğrusu...
*
Memleketin başkentinde 20 bin kişi, eksi 2 derecede, çoluğuyla çocuğuyla açlık grevi yaparken, adeta alay eder gibi, Tarkan’la göbek attırmanın neresi kültürdür?