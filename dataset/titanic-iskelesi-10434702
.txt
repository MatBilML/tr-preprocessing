İşin suyu çıktı filan derken...

Karaköy İskelesi battı!    �

*

Şaşırdım desem, yalan olur.

*
İDO Genel Müdürü’nü Ulaştırma Bakanı yaptılar, İETT Genel Müdür Yardımcısı’nı TCDD Genel Müdürlüğü koltuğuna oturttular, onlar da gitti, hızlı tren yaptı:

İlk virajda 41 rahmetli...

İstanbul Belediyesi APK Başkanı’nı THY Genel Müdürü yaptılar, Kombassan’ın müdürünü Uçak Bakım Başkanı yaptılar; onlar da gitti, uçaklara ne kadar güzel baktıklarını göstermek için apronda deve kesti! Hükümetimizin uçaklara ne kadar güzel baktığını da, Isparta’da gördük...

İSKİ Genel Müdürü’nü Çevre Bakanı yapıp, DSİ’yi ona bağladılar; o da gitti, dünya tarihinde görülmemiş bir çevrecilik başarısıyla Kızılırmak’ı Ankara’ya bağladı.  �
*
Belediye Başkanı muhallebici...

İstanbul sütlaç.

*

Rögarı açık bıraktılar, çocuğun cesedini denizden topladık; daha geçen gün doğalgaz borusunu kepçeleyip, mahalleyi havaya uçurdular; sondaj kazısı yaparken, metronun 60 santimlik beton tavanını deldiler... Olimpiyatımız yok, olimpiyat stadımız var, Formula pistimiz var, eve 5 saatte gidiyoruz... Kadıköy-Karaköy vapuru çarpıştı; Recep Tayyip Erdoğan feribotu, Yalova iskelesine patlattı; alt tarafı bu kıyıdan öbür kıyıya geçecek deniz otobüsü, koskoca denizde geçecek yer kalmamış gibi, demirlemiş halde duran şilebe girdi.

*

Valla sizi bilmem... Yüzerek geçerim, kapısında muska dağıtsalar, gene de bunların yaptığı tüp geçitten geçmem.�