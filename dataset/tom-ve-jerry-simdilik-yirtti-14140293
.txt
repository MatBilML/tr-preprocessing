Haklı aslında.

*

“Garfield” mesela...
Tembel kedi.
İçeri tıkılan Erzincan Başsavcısı’nın iddianamesinde yer alıyor, haberi yok.

*

“Cinderella...”
O da kedi, külkedisi.
(Detay verilmiyor ama, kabak arabasıyla kaçarken ayakkabısının tekini Çukurambar civarında düşürdüğü söyleniyor.)

*

“Bugs Bunny...”
Fırlama tavşan.
O da iddianamede.
*
“Kırmızı Başlıklı Kız...”
(Ben Erzincanlıların yalancısıyım; aslında kurt olan ve anneanne kılığına giren Saldıray Berk, kendisine çörek getiren gizli tanığı yemiş filan...)
*
“Temel Reis” var aynı iddianamede...
Emekli denizci.
SAT’larla alakası olabilir.
*
“Nası yani?” derseniz... Erzincan Başsavcısı’nın evi basıldığında, kızı Sıla’ya ait olan çizgi filmlere de el konuldu ve iddianameye “delil” olarak kondu... Dolayısıyla, yukarıda adı geçen şahıslar, gazzteci arkadaşın söylediği gibi, “darbe çetesi”ne girdi, haberleri yok!
*
“Mozart” da var.
(O kadar millet dururken, Türk Marşı bestelemesinden belliydi zaten, muhtemelen ulusalcı.)
*
“Zeki Müren” var.
(Malını mülkünü Mehmetçik Vakfı’na bağışlayan rahmetli, “şüpheli” değil de nedir?)
*
“Ayşe Tüter” var abi!
(Zeytinyağlı darbe tarifleri... Kozmik patates, suikastçı aşçı falan derken, olacağı buydu.)
*
Çünkü, sadece Sıla’ya ait çizgi filmler delil olmadı... Başsavcı’nın değerli eşine ait müzik sidileri ve yemek kitapları da iddianamede yerini aldı.
*
“Alaattin’in Sihirli Lambası” da delil...
(Henüz ampul icat edilmediği için, Alaattin lambayı sıvazlıyor, hayırsever cin çıkıyor, “Dile benden ne dilersen, üç hakkın var” diyor, küçük Alaattin de “Allah bu     �millete akıl, fikir, sabır versin” diyor.) 