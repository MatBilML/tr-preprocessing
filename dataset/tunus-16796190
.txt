*
(Türkiye, Washington’dan izin almadan işemeye bile gidemez diyorum, inanmıyorsunuz bana.)
*
Ve, hâlâ deniyor ki, yok efendim Yemen’e vizesiz giriyoruz, vay efendim Suriye’ye vizesiz giriyoruz filan... Kardeşim, sen önce Amerikalının kenefine vizesiz gir, ondan sonra konuş!
*
Neyse... Uluslararası mevzulara girmişken, hazır vize de istenmiyor, şu Tunus’a bi girip çıkalım bari.
*
Tunus malum, yürrrü ense tıraşını göreyim ülkelerindendir. First lady eskiden kuafördü çünkü... Manikür pedikür, şimdi 7 milyar doları var iyi mi! Kaşımı aldırayım derken donunu kaptıran ahali, nihayet uyandı, ayaklandı. Kocası, halk kahramanıydı, 1.5 ton altınla kaçtı.
*
Tunus’ta olan biten “Acaba bizimkiler de uyanır mı” diye, Cezayir, Fas, Mısır gibi “böyle başa böyle tarak” ülkeleri endişelendirdi haliyle... Çünkü, bu Tunus, algıda dünya sonuncusuydu.
*
Algıda derken, aman karıştırılmasın, dondurmadan bahsetmiyorum... Okuma, anlama, kavrama, sorgulama, akıl yürütme; algılama yani.
*
Bir araştırma yapılıyor bunun için, tüm dünyada, 2003’ten beri Türkiye’de de yapılıyor... Ele alınan ülkeden tesadüfen, sokaktan 5 bin kişi seçiliyor, olan biteni algılayıp algılayamadığı test ediliyor.
*
Finlandiya, Güney Kore, birinci... Kanada, Avustralya ikinciliği paylaşıyor. Almanya, İtalya, Fransa, Japonya gibi gelişmiş ülkeler en üst sıralarda...
Hatta, Yunanistan.
*
Tunus dünya sonuncusuydu.
Bi üstünde... Sondan ikinci?
Biz.
*
Valla size de zahmet verdim buralara kadar okutarak ama, uçak, espresso,
tarak filan sayarken kendi yazdığımı kendim bile anlamadım doğrusu... N’ooluyomuş yani, şeyedemedim.