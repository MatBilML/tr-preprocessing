Bunu duyan, Renault’nun İtalyan pilotu Fisichella, dayanamamış, "ben de çocukluğumdan beri Galatasaraylıyım" demiş.

*

Böyleyiz biz...

*

Dünyanın yıllardır gıpta ile izlediği bilim-teknoloji rekabetini "sidik yarışı" seviyesine indirmemiz, 5 dakkamızı alır!

*

Yarın öbür gün, Beşiktaşlı da icat ederler bir tane... "Alonso, bileğimi kessen siyah beyaz akar dedi" falan...

Barrichello, Trabzonluymuş!

Akçaabatlı.

*

Neden böyleyiz derseniz...

Spor basınının suçu yok.

Arz-talep meselesi!

Kimin ne yaptığıyla değil, kimden olduğuyla ilgileniyoruz.

"Benden" misin?

"Öteki" mi?

*

Peki, sporumuz böyle de...

Siyasetimiz farklı mı?

Aynı.

"Herkes senin şampiyonluğuna sevinmek zorunda değil, rekabet ettiklerini düşman olarak görme" yazsan... Umurunda değil... İlla istiyor ki, ondan mısın, öteki mi? Sen onu söyle!

Onun takımını tutmuyorsan...

Ya kafana şişe atıyor.

Ya stattan kovmaya kalkıyor.

*

Neyse...

Uzatmayalım, bu güzel pazar günü canımızı sıkmayalım...

"Benden misin, öteki mi" inatlaşmasının, bizi "hangi komik durumlara düşürdüğünü" gösteren bir örnekle bitirmek istiyorum...

*

Bugün bütün Galatasaraylılar, Fisichella için tezahürat yapacak... Adamın kullandığı otomobil, sarı lacivert.

Fenerbahçelilerin "yürü be" diye bağıracağı Massa ise, Ferrari’ye biniyor, sarı kırmızı.