Vampir’sin.
İki cihanda lekeli’sin.
Gâvur’sun. Hasta kafa’sın. Milletin malının peşkeş çekilmesine karşıysan, sermaye ırkçısı’sın. Vatan haini’sin. Bizzat başbakanımız izah etti, hazımsız tip’sin, şizofren tip’sin. Kudurmuştan beter’sin. 1959’dan beri AB’ye gireceğiz diye kandırıldığımızı hatırlatıyorsan, vizyonsuz’sun, cahil’sin. Bahtsız bedevi’sin. Keriz Feneri rezaletini yazıyorsan, iftiracı’sın, İsrail ajanı’sın. Seçmene avanta kömür, bulgur, buzdolabı dağıtılmasına itirazın varsa, çirkin’sin, antidemokrat’sın, halk düşmanı’sın. Hukuku guguk yaptılar diyorsan, Ergenekoncu’sun, darbeci’sin, beyinsiz’sin, soytarı’sın, geçmişin lekeli, çete avukatı’sın, mafya’sın, densiz’sin, ahlaksız’sın, müfteri’sin, karanlık komplocu’sun, kirli senarist’sin.

*

Hükümetimizin referandumlarına hayır diyorsan, ya bakanımızın söylediği gibi, aklından zorun var’dır, ya da liboşun yazdığı gibi, vicdansız’sın, bağnaz’sın. Tayyip Erdoğan’ın canını sıkarsan, ucube’sin. Bülent Arınç’ın asabını bozarsan, yaratık’sın. Devrimciysen, dudakların lekeli, ülkücüysen, contaları yakmış’sın. AKP’ye ak demiyorsan, edepsiz’sin. Seçmensen, kaz güdemeyene, koyun güdemeyene oy vermeyeceksin, güdülecek’sin. Bakanlarımızı gördüğün zaman, takla atacak’sın, göbek atacak’sın.

*

Anan ağlıyorsa, ananı da alıp gidecek’sin. İşsizsen nankör’sün. Cebine ilaç parası sokuşturulduğunda, dilenci değilim diyorsan, olsa olsa ruh halin bozuk’tur. Çocuklarımızı hastanelik eden süt bozuk olamaz, senin çocuğunun psikolojisi bozuk’tur. Madenciysen güzel ölü’sün. Gazeteciysen, tasmalarından kurtardılar seni, bildiğin köpek’sin.

*

Şehitsen, kelle’sin. Alt tarafı, bi kaç mehmet’sin. Gaziysen, gaziliğini bileceksin, istismar etmeyecek’sin. PKK’yla masaya oturduklarını iddia ediyorsan, şerefsiz’sin, müfteri’sin, haysiyetsiz’sin.

*

Türban takmıyorsan, dinsiz’sin. Kızlı-erkekli bahçede oturuyorsan, yoldan çıkar’sın, kızlı-erkekli bankta oturuyorsan, kucakta oturuyor’sun, kızlı-erkekli yurtta kalıyorsan, orası fuhuş yuvasıdır. Tüsiad gibi düşünüyorsan, pornocu’sun. Kürtaj yaptırdıysan, katliamcı’sın, sezaryen yaptırdıysan, katil’sin. Dindar gençlik değilsen, tinerci’sin. İmam hatibe gitmediysen, satanist’sin. Ayyaş’sın. Alkolik’sin. Çapulcu’sun. Vandal’sın. Zavallı kemirgen’sin. Ulan’sın. Be’sin.

*

Atatürkçüysen, terörist holigan’sın.
Türk bayrağıyla yürüyorsan, marjinal’sin. Alt kimlik’sin. Ulusalcıysan, kafatasçı’sın, ırkçı’sın, faşist’sin. Milliyetçiysen, ayaklar altında’sın.

*

Tayyip Erdoğan açık açık, her arkadaşımın mesuliyetle hareket edeceğine ve düşman sevindirmeyeceğine inanıyorum dediğine göre... Düşman’sın.

*

AKP milletvekili söyledi.
Kanın bozuk.
AKP valisi söyledi.
Gavat’sın.

*

En son ne öğrendik?
AKP yöneticisi söyledi.
Türk değil’sin.
Türk filan yok.

*

Haklı olabilir aslında.

*

Çünkü bırak Türk’leri... Yabancılar bile Türk milletine bu kadar hakaret edilmesine sessiz kalmazdı herhalde!