Partisinin adı ne?

"Ak."

*

Beyaz misyoner rahip, Afrika’ya gitmiş, bir kabilenin yanına kiliseyi kurmuş. Gel zaman git zaman, kabile reisinin kızı doğum yapmış, bebek beyaz... Kabile reisi, rahibi yakaladığı gibi kazanın içine koymuş, alttan ateşi yakmış... Rahip başlamış ağlamaya, "Günahımı alıyorsunuz, bunun benimle alakası yok, genetik bir durum, bakın mesela şurada bir koyun sürüsü var, hepsi beyaz, bir tane kuzu siyah, o nasıl oluyorsa, bebek de öyle olmuş" demiş. Kabile reisi, ateşi söndürmüş hemen, "Sen kara kuzuyu unut, ben de beyaz torunu!"

*

Şaka bir yana.

Ne AKP’lilerdir, ne de Kürtler...

Türkiye’nin zencileri kadınlardır.

*

Aralarında Obama gibi iyi eğitim almış, toplumda saygın yere yükselmiş olanları vardır ama, çoğunluğu "köle" seviyesinde bırakılmıştır. Kasten... Okutulmazlar.

"Kaşık düşmanı" olarak görülürler.

Boğaz tokluğuna çalıştırılırlar.

Git Anadolu’ya...

Erkekler kahvede.

Kadınlar tarlada.

Üstlerine "tapu" yapılmaz.

Erkekse, çapkındır...

Kadınsa, orospudur.

"Törerizm" kurbanıdırlar.

Öldürülürler.

*

4 karı!

*

Saçı uzun aklı kısa, elinin hamuruyla erkek işine karışma, kızını dövmeyen dizini döver, karnından sıpayı sırtından sopayı...

Uganda atasözü müdür?

*

Rizeli çakma zenci, niye habire "En az 3 çocuk" diyor? Kendi bakmıyor çünkü...

Erkek gezip tozacak.

Kadın dizini kırıp, evde çocuk bakacak!

*

Uzatmayayım.

Allah aşkına elinizi vicdanınıza koyun, öyle cevap verin... 14 yaşında kız çocuğuna musallat olan adamı, Afrika’nın en ilkel kabilesinde bile savunan çıkar mı?