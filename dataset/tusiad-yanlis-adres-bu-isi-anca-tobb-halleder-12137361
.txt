*

Diyorlar ki mesela:

"Apo muhatap

alınsın."

Velev ki, aldın.

*

"Af çıkarılsın."

Çıkardın diyelim.

*

"Çatışmalarda ölen PKK’lıların ailelerine maddi yardım yapılsın."

Farz edelim yaptın.

*

"Dağdan inene

iş verilsin."

Nasıl vericen?

*

Malum, isterse çift diplomalı olsun, isterse Bin Ladin olsun, hikáye... İş var mı ki, vericen?

*

Ne banka bıraktın, ne fabrika, "Telekom’a sokayım bari" diyemezsin bu saatten sonra... Devlet Planlama’ya, TÜİK’e filan alayım, memur yapayım desen, adam 25 senedir dağda, açık havaya alışık, odaya girmez... E belediyeleri de ağzına kadar badem bıyıklılarla doldurdun zaten, tıkış tıkış, yer yok... Üstelik bunlar türban da takmaz, düzeni bozar... Ne yapıcan?

*

Benim aklıma

gelen şu:

Korucu yapın

kardeşim...

*

Hem böylece bütün teröristlerimiz sigortalı olur, devlet güvencesi altına girer... Hem de "Silahlarımızı bırakmayız" diye tutturuyorlar, silahlarıyla çalışırlar, devletimiz de güvence altına girer.

*

Win-Win yani.

*

Şaka bir yana... İster misin, Başbakan çıksın gene, "TOBB’un her üyesi yanına bir terörist alsa, sorun çözülür" desin?