*
Şaka bir yana, ecdatmış haremmiş filan değildir sorun... Ahali bunlara oy verince, vezir, aynı ahali bunların beğenmediği diziyi seyredince, rezil... Budur.
*
Heykel de değildir sorun.
*
O heykeli diken kim?
AKP’li belediye başkanı.
Sonra n’aaptı o başkan?
CHP’ye geçti.
CHP’ye geçince n’ooldu?
*
SİT’tir oldu!
*
AKP’liyken, anıt.
CHP’ye geçince, ucube.
*
AKP’li Bursa’da alkışlanan Kusturica’ya, CHP’li Antalya’da kusulması gibi!
*
(Detaya girersek... Ermeni açılımı, işin rengini değiştirdi, Kars’ta MHP güçleniyor. Kars’a vaat edilen lojistik köy projesinin Erzurum’a kaydırılması ise, tuzu biberi oldu. Ermenistan’a şirin görünmek için apar topar dikilen Barış Anıtı’nın aniden ucube ilan edilmesi, o anıtın dikildiği alanın şehit kanlarıyla sulandığının hatırlanması, sit alanı hikâyesi, sebebi budur... Sanki Çanakkale şehit kanlarıyla sulanmadı ve sanki Çanakkale’de anıt yok.)
*
Sanattan manattan anlamaz bunlar.
Kafalarını taktıkları yer başkadır.
*
Efes Pilsen mesela... Avrupa’da kupa kazanan ilk Türk takımı oldu, anıtı dikildi. Göğe uzanan iki el üstünde yarısı kesilmiş basketbol topu figürüydü. “Kadeh bu” diye söküldü.
*
Sonra ne oldu?
Ders alıp, şerbet üretimine başlamadı... Spora tiyatroya müziğe sinemaya festivallere arkeolojiye destek olmaya, her sene 30 milyon dolar harcamaya devam etti.
*
E baktılar ders almıyor...
Hazır ahali padişah’la ucube’yle meşgulken, kaşla göz arasında yasakladılar. Bira üretimine devam edecek –şimdilik- ama, ismini kullanması yasak...
*
Bazı yalakalar akıl veriyor:
“Ne olmuş canım, büyütmeyin, Efes Pilsen’in Pilsen’i atılır, Efes şehir ismidir, o şekilde devam edebilir.”
*
Kardeşim!
Pilsen zaten şehir ismi.
Çek Cumhuriyeti’nde.
Ordan gelir.
*
(İzmir’in kardeş şehridir... Birayı Sümerler, kafayı İzmirliler bulmuştur lafı da, ordan gelir!)
*
Ve, hal böyleyken merak ediyor insan...
Hem CHP’li, hem rakının hası.
Tekirdağspor da yasaklanacak mı?