*

Sen aklını başına almazsan, uçak da alırlar, uzay mekiği de... Hatta böyle lokum gibi milleti bulmuşlar, ben olsam, kıpraşma derim, direkt sırtına binerim.

*

Bazı yalakalar da diyor ki:

"Şahsına almadı, milletin malı."

Madem milletin malı...

Sana teklif ediyorum:

Binsene hadi o uçağa!

*

Bavul olarak bile binemezsin.

*

Aslına bakarsanız...

Alınmış uçağın davası olmaz.

Muhalefet de, "Bugün o uçar, neme lazım, yarın öbür gün bakarsın ben uçarım" diye düşünerek, sesini çıkarmaz.

Dolayısıyla, demem şu...

*

Savarona’yı da alın!

*

Abartma veya kinaye manasında söylemiyorum... Yürekten söylüyorum.

Onbinlerce makam Mercedes’i, OBA helikopteri, ATA uçağı, ANA uçağı, GAP uçağı, DAP uçağı olan Türkiye’nin devasa filosuna bi tek Atatürk’ün yatı mı fazla?

*

Dolmabahçe’deki ölüm döşeğine taşınırken, kamarasına son kez bakmış ve "Bir çocuğun, oyuncağını bekler gibi heyecanla beklemiştim onu... Mezarım mı olacaktı?" demişti...

Yatağı var orada.

Kütüphanesi var.

Anıları var.

Geri alın.

*

Hepiniz binin sonra... Razıyız.

*

Bu milletin seve seve ödeyip, hakkını helal edeceği tek fatura odur çünkü.