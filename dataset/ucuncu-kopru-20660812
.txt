vatan millet sakarya  �
at avrat silah
yol su elektrik
kulak burun boğaz
90 60 90
domates biber patlıcan
kestane gürgen palamut
göz gez arpacık
zincir takoz çekme halatı
fizik kimya biyoloji
eti eti eti
boş ol boş ol boş ol
iki dirhem bir çekirdek bile, üç.
*
Atos Portos Aramis mesela... Halbuki, Dartanyan da var. Ama, onu da sayarsan dört eder ki, kafamız karışır, aklımızda tutamayız.
Üç silahşörler denince...
Şırrak, birimiz hepimiz, hepimiz biliriz.
*
Mangalda kül bırakmayız...
Breh breh breh.
Şaşarız, vay vay vay.
Alkışlarız, şak şak şak.
*
E hat trick itibariyle...
İki köprü bünyede rahatsızlık yaratıyordu.
Üçüncüsü şarttı.
İhalesi tamamlandı.
Bi ismi eksik kaldı.
*
Müteahhidi İtalyan olduğuna göre “Veni Vidi Vici” köprüsü desek, sezar’yene gıcığız, olmaz.
*
“Yetmez ama evet” köprüsü desek...
Hele bunu bitirelim hayır’lısıyla.
Gerisini düşünürüz sonra.
*
Olan biteni görmeyen duymayan konuşmayan’ları onurlandırmak için “üç maymun” köprüsü desek, ağzını kulağını tıkayıp oturur oturmasına da, direksiyon bu...
Gözünü kapatarak nasıl geçsin?
*
Hazır Boğaz’ı başka tarafa taşıyorken “Cebesiz Tarık köprüsü” desek?
Tarık kim, niye cebesi yok filan...
İzah ederken sıkıntı yaşanır.
*
Yarın öbür gün satması kolay olur diye Sülün Osman köprüsü desek, yanlış anlaşılır.
 Altından gemicikler geçecek, minimalist yaklaşıp “köprücük” desek, yakışık almaz.
*
İyisi mi...
“En az üç” olsun ismi.