Apo deme, İmralı de.
Türk deme, Türkiyeli de.
Ulus deme, millet de.
*
“Ulusa Sesleniş”in adı durup dururken değiştirildi. “Millete Hizmet Yolunda” oluverdi.
*
Okuyoruz gazetelerimizi...
“Başbakanların her ay sonunda televizyonlarda yayınlanan bilgilendirme konuşmaları, Özal zamanında İcraatın İçinden adıyla başladı, Bülent Ecevit zamanında Ulusa Sesleniş adını aldı” deniyor.
*
Fotokopi gibi.
*
Halbuki...
“İcraatın İçinden” adı, Ecevit’in başbakanlığı zamanında “Ulusa Sesleniş” olmadı, daha önce oldu.
*
Üstelik...
Rahmetli Ecevit başbakanken, bir kez bile “Ulusa Sesleniş” konuşması yapmadı. Hiç yok.
*
Peki, satır arasında küçücük görünen bu koskoca yalan niye?
*
Birincisi... Gençlerimizin çoğu henüz doğmamıştı, bilmiyor.
İkincisi... Sanki suçmuş gibi göstermeye çalıştıkları “ulus” kavramını, sadece solcuların değil, bizzat, yurtsever sağcıların kullandığını unutturmaya çalışıyorlar.
Üçüncüsü... “Ulus” patentinin Bülent Ecevit’e ait olduğunu yazarak, bugünkü CHP’ye yapıştırmaya çalıştıkları ırkçı, faşist yaftasını onun zamanına da etiketlemiş oluyorlar.
*
Oldu olacak...
İcraatın İçinden, aslında İsmet İnönü zamanında Ulusa Sesleniş olmuştu diye yazın, daha şık olsun.
Hatta, yeni adı da...
“İcraatın içine” olsun!