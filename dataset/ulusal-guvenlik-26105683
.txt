*
Boş lav silahıyla genelkurmay başkanını terörist diye hapse tıkmak, ulusal güvenlik sorunu değil... Teröristlere iki bin tır dolusu silah gönderdiğinin ortaya çıkması, ulusal güvenlik sorunu öyle mi?
*
Suriye’den füze atılmasın diye kendi topraklarımıza Amerikalının Alman’ın Hollandalının patriotlarını yerleştirmek, bunların komutasını Yunan’a vermek, ulusal güvenlik sorunu değil... Suriye’den kendi elimizle kendi topraklarımıza füze attırmayı planlarken enselenmek, ulusal güvenlik sorunu öyle mi?
*
Yabancılara şakır şakır toprak satılması için kanun çıkarmak, mayın temizleme ayağıyla Suriye sınırını boydan boya el âleme vermeye kalkışmak, iki milyon Suriyeliyi topraklarımıza sokmak, ulusal güvenlik sorunu değil... İki tane Suriyelinin Suriye’deki toprağımıza girmesi, ulusal güvenlik sorunu öyle mi?
*
Güya devlet sırrı toplantısından, spiker gibi naklen yayın yapılması; sağır sultan bile duyarken, senin ruhunun bile duymaması, ulusal güvenlik sorunu değil... Bu kepazeliğin kendi milletimiz tarafından duyulması, ulusal güvenlik sorunu öyle mi?
*
İranlının maşası bakan evlatlarını koruyacaksınız...
Vatan evlatlarını İran’ın maşasına karşı ateşe atacaksınız, öyle mi?
*
Dışişlerinin “1” numarası, mit’in “1” numarası, genelkurmayın “2” numarasıyla, koskoca devleti “112” acil servislik hale getirdiniz...
Ulusal güvenlik sorununun bizatihi kendisisiniz birader.