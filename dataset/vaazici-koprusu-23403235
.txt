“Bazıları çıkıyor diyor ki, yazıktır Boğaz’a üçüncü köprü olmaz, nasıl olmaz yaav, bunların ufku dar, bu bağnaz zihniyetlerden, yobaz zihniyetlerden ülkemizi kurtarmadıkça rahata erişemeyiz.”
Başbakanken, 2006...
“Üçüncü köprü konuşuluyor, hemen karşı çıkıyorlar, bu kafa hep var, bunu bilin, bu muhalefet bu kafayla uzayda yaşıyor, Türkiye’ye hâlâ inemedi.”
Başbakanken, 2008...
“Üçüncü köprü yapalım diyoruz, istemezük diyorlar, zaten ülkeye hayırlı bir iş yapıldığında bu sol zihniyet hep karşısındadır.”
Başbakanken, 2009...
“Daha üçüncü köprünün adı duyuldu, hemen karşı çıkılıyor, buna karşı çıkanlar birinci köprüye de karşı çıkmışlardı ama sonra utanmadan sıkılmadan o köprünün üzerinden geçtiler.”
Başbakanken, 2009...
“Üçüncü köprüyü istemezler, yav siz neyi istediniz ki bu ülkede, sizin cibiliyetinizin, sizin karakterinizin gereği zaten bu.”
Başbakanken, 2009...
“Boğazda üçüncü köprüye kimler karşı çıkıyor biliyor musunuz, her iki tarafı kapalı olanlar var ya, tek istikamette bakanlar, işte onlar karşı çıkıyor, ideolojik kilitlenme var bunlarda.”
Başbakanken, 2009...
“Bunların zihniyeti, ikinci köprüye de karşı çıkan zihniyet, ilime bilime karşı bunlar, asıl mürteci bunlar.”
Başbakanken, 2010...
“Üçüncü köprüye karşı çıkanların zihniyetini anlamak mümkün değil, bunların bu ülkede çakılı bir tek kazığı yok, bu komünist zihniyet, bu sol zihniyetin bu ülkede kazılı eseri yoktur, dikili ağacı yoktur.”
Başbakanken, 2010...
“Bunlar istemezükçü familyasından, bahaneleri nedir, ağaç kesecekmişiz, halkımı aldatmayın, kandırmayın.”
Başbakanken, 2010...
“Üçüncü köprü kadar önemli bir iş yapıyoruz, önüne bazı sıkıntılar geliyor, ağaç deniyor, halbuki maki toplulukları planlarda hep orman diye geçer, nedir maki, ne olacak, keser atarsın.”
Başbakanken, 2011...
“Üçüncü köprüye itiraz ediyor, sonra utanmadan köprüden geçiyor, niye o köprüden geçiyorsun, sandalla geçsene karşıdan karşıya, Sirkeci’den bin sandala, yürü gidelim serv-i revanım Üsküdar’a de.”
Başbakanken, 2012...
“Hani o cumhuriyet mitinglerinde cumhuriyetçiyiz diye yürüyenler var ya, işte hep onlar karşı çıktı üçüncü köprüye.”
*
Belediye Başkanıyken, 1995...
“Üçüncü köprü cinayettir...
Böyle bir teşebbüs İstanbul için ölümcül sonuçlar doğurur. İnşallah bu cinayet bitmeden bu hükümet değişir.”
*
Amin.
Bizim de temennimiz bu yönde.