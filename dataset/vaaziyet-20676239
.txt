*
Mesela, sezaryen tartışılıyor.
Bi televizyonda...
Doçent ilahiyatçı.
Bi televizyonda...
Profesör ilahiyatçı.
*
Üşenmedim saat tuttum.
Jinekoloji hekimini 5 dakka konuşturup, lafı ağzına tıkadılar, müftü’yü 25 dakka... Nereyi zaplarsan zapla, karşına tıp otoritesi imam çıkıyor, tabip odaları’na mikrofon bile uzatılmıyor.
*
Kendi payıma, balon’un nasıl uçtuğunu henüz kavrayabilmiş değilim, boeing uçuran teknisyenlerin iş bırakma eylemini ilahiyatçılarla masaya yatırdılar; dinimizde grev var mı filan.
*
Hatırlarsınız, 1 Mayıs’ta antikapitalist çarşaflılar, inşallah sosyalizm gelecek pankartıyla yürüdü, DİSK’e soracaklarına, Diyanet’ten görüş aldılar. Ki, memur sendikacısı zaten badem.
*
Mütedeyyin topçumuz, cinci hoca’dan şike fetvası istedi, baro’ya kamera göndereceklerine, ilahiyat fakültesi’nden canlı yayın yaptılar. Cüppeli Ahmet sevabına derbi duası okuyup, basına üflemese, Aziz Yıldırım haber bile yapılmıyor.
*
Geçenlerde, bedelli askerlik mevzuu pek revaçtaydı, helal olup olmadığını ilahiyatçı’ya danıştılar. Hiç bi şeyi kadına sormazlar, askerliği sordukları ilahiyat profesörü kadın’dı iyi mi!
*
Peki, botoks caiz mi?
Erkek ilahiyatçı’ya soruyorlar.
*
Yoga haram mı...
Reiki günah mı...
Feng Shui’ye el attı Diyanet.
Pilates’e şimdilik dokunmadı.
*
GDO’lu ürünler.
Suni tatlandırıcı.
Karatay diyeti.
Lütfen açın interneti bakın, Starbucks’ın kahvelerini bile ilahiyatçılarla tartışıyorlar.
*
Velhasılıkelam...
Ulemaya soralım deniyordu.
Hayaldi, gerçek oldu.
*
NOT:
İsim-Şehir-Hayvan için kısmet olmamıştı, İsim-Şehir-Bitki için Bursa’dayız. Dört duble iskender, üstüne yarım kilo kestaneşekerinin ardından komaya girmezsem...
Saat 14, Korupark D&R’dayım.