*

Şükredin kardeşim.
Kaptan’ı da yoktu!

*

Kaptan emekliye ayrılmış...
Gemi iskeleye park edilmişti.
Urla’ya gelenler soruyordu...
- Katmerci nerde birader?
- Piri Reis’in yanındaki kafede.

*

Petrol bulamıyordu ama...
Şahane katmer bulduruyordu.

*

Gel zaman git zaman... Dokuz Eylül Üniversitesi Deniz Bilimleri Enstitüsü “kaptan lazım” dedi, Devlet Personel Başkanlığı’na başvurdu. “Hay hay” denildi. Derhal atama yapıldı.

*

Banka müdürü gönderildi!

*

Evet, banka müdürü... Özelleştirme İdaresi, kapatılan bankaların ayazda kalan personelini sokuşturacak yer arıyordu. Devlet Personel Başkanlığı da, Halk Bankası’nın İstanbul’da kapatılan bi şubesinin müdürünü, Piri Reis’e tayin etti.

*

(Panik yapmayın... Banka müdürü faydalı bi arkadaştı, çabuk uyum sağladı ama, n’olur n’olmaz diye dümeni vermediler, sekreteryada çalıştırdılar. Bilahare orijinal kaptan buldular.)

*

(Motorunu jeneratörünü gümrükten çıkarmaya aciziz, yerkabuğundan petrol çıkarmasını bekliyoruz.)

*

(Motorunu koymayıp, 1500 metrelik sismik kablo yükledik. Rumların diktiği platformun çıpası, 1800 metre, üstelik altı tane... Adamların sırf çıpası, bizim sismik kablodan yedi kat uzun.)

*

(Piri Reis 1978 model diye alay ediyoruz. Norveç’ten kiraladığımız Bergen Surveyor isimli gemi, 1972 model... “Bakarsan bağ, bakmazsan dağ olur” lafı, Norveç atasözü müdür?)

*

(Piri Reis’i 200 bin liraya madara ediyoruz, Norveç gemisini kaça kiraladık?)

*

(Güzergâh gizleniyormuş, İsrail gizli servisi fellik fellik Piri Reis’in nerelerde dolaştığını arıyormuş filan... Herkesi keriz mi zannediyorsun? Gir internete...
www.marinetraffic.com sitesi var, hangi geminin o anda nerede olduğunu uydudan kabak gibi gösteriyor.)

*

(Sondajla o siteyi, tıkla Türkiye’yle Kıbrıs’ın arasını... OGS Explora diye bi gemi yüzüyor orada... İtalyan oşinografi gemisi... Güzergâhına bak, kıyılarımıza paralel, şakır şakır tarama yapıyor!

Bu İtalyan gemisi kimin adına arama yapıyor? Kim izin verdi? Hani, bizden habersiz çipura bile yüzmesin diye, muhripler denizaltılar göndermiştik?
Neyin nesidir bu İtalyan gemisi?)

*

Demem o ki.
Kaptan bulmak için uğraşacağımıza, keşke banka müdürü’yle gönderseydik
Piri Reis’i... En azından bilgi verirdi.

*

- Kaptan petrolün durumu ne?
- Brent petrolünün fiyatı yükseliyor, dolar tırmanıyor, bizim parayla bırak varil’ini, bidon’u bile alınamıyor, e altın da düşüşte... Sür eşşşeği Girne’ye!