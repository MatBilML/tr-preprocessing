Hoşgörülüydü.

Herkesin "senden-benden" diye ayrıştığı ülkemizde, Başbakan’a bu kadar yakın olup, Başbakan’ı sevmeyenler tarafından bu kadar sevilen bir başka insan olmamıştı bugüne kadar... Sevindiğinde, yanında oturan Cumhurbaşkanı’na saygılar sunacağına, dönüp, eşine sarılacak kadar "normal"di.

*

Riyakárlığın milli karakter haline geldiği dönemlerde, çıplak gerçeklerden bahsetmek aptallıktır aslında... Surata üzgün ifadeli maske takıp, hassas konuları teğet geçmek, en güzelidir...

*

Biz aptallık yapalım.

*

Hasan Doğan’ın tak diye aramızdan ayrılmasıyla, AKP’nin tak diye kapatılması, Tayyip Erdoğan’ın tak diye yasaklanması arasında bir fark yoktur.

Kulüpçülükle particilik birbirine çok benzer çünkü... Hamur, aynı hamur...

Sırtını sıvazlarlar, yüzüne gülerler, ceket iliklerler, "en büyük" derler, koltuk mu boşaldı, üç gün ah vah, timsah gözyaşları, sonra kulis... "Bana yakışır" diyen, "Sıra bana geldi" diyen, "Benim hakkımdı, ben geri döneyim" diyen...

Bakın, naklen izlediniz, o cami avlusunda fısır fısır ne konuşuluyordu sanıyorsunuz? Detaya girmeyeyim, tek bi cümle aktarayım, "40’ı çıkmadan genel kurul ayıp olur!"

*

Futbol Federasyonu’nda bundan sonra ne olacağını takip eden, eğer kapatılırsa, AKP’de ne olacağını da görmüş olur.

*

Burası Türkiye.

Vay gidene...