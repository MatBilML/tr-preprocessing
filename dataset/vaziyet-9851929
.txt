Tarikatlar baş tacı.

Halkın din duygularını sömüren bezirgánlar, bir taraftan "Allah, Kitap" diyor, bir taraftan memleketi peşkeş çekiyor, bir taraftan küpünü dolduruyor. Ne liman kaldı, ne tarım arazisi... Ekonomi komple yabancının eline geçti... "Satmayın memleketi" diyen ulusalcılar, "vatan haini" ilan ediliyor. Generallere açıkça küfrediliyor; kıstırılan içeri atılıyor... Konsolosluk partilerinde fink atanlar, bizi ancak Avrupa’nın, olmadı ABD’nin kurtaracağını söylüyor. Ahaliye salak muamelesi yapılıyor, gerçekleri görmesin, duymasın, okumasın, bilmesin isteniyor. Hükümet yanlısı gazeteler, tarumar olmuş ülkeyi, güllük gülistanlık gösteriyor. İktidar yalakaları "şahane yönetiliyoruz" manşetleri atıyor.

Namuslu gazeteciler, lanetleniyor.

İftiralar atılıyor.

Özellikle Sabah Gazetesi...

Mesleğin yüz karası.

Utanç verici yayınlar yapıyor.

*

Sonra?

Sonra, 9 Eylül oldu.

*

Bugün, yukarıdaki vahim tablodan

kurtuluşumuzun 86’ncı yıldönümü...

*

Rotasını kaybedip, takip ettiği "deniz feneri"yle kayalıklara bindiren bir milletin, eninde sonunda doğru yolu bulacağının kanıtıdır, 9 Eylül...

Umudun yaş günüdür. Kutlu olsun.