Artin.

Panayot.

Mihail.

Çanakkale şehitlerimiz bunlar.

Git gör, dolu var.

*

Alay Tabibi Dimitroyati mesela...

Yüzbaşıdır, vurulur.

Ali Çavuş’un yakasına yapışır.

"Bak Ali" der...

"Gávur mavur deyip başka yere gömmeye kalkarlar, sakın ola, beni sizden ayırmalarına müsaade etme."

*

Bizle beraber yatıyor şu anda.

*

Bir yandan "medeniyetler ittifakı" yapacaksın, bir yandan "Türkan Saylan’ın annesi İsviçreli" diye manşet atacaksın... İsviçre’nin Ankara Büyükelçisi’nin eşi, Türk bu arada!

*

İngiliz’e Arap’a Fransız’a bu vatanın mallarını satarken, "Paranın dini olmaz" demeyi pekálá biliyorsun...

Aşkın dini olur mu?

*

Bırak burayı, dışarı bak.

Avrupa’dan Avustralya’ya milyonlarca insanımız yaşıyor gurbette; kimi Alman’la evli, kimi Rus’la, kimi Japon’la...

Suç mudur?

*

Annesi şuymuş, annesi buymuş...

"Cumhurbaşkanı’nın annesi Ermeni" diyen Canan Arıtman’dan ne farkın kalıyor bu durumda?

*

Seni gidi ikiyüzlü sahtekar...

*

Her türlü madrabazlığı yapacaksın, yandaşlarına peşkeş çekeceksin, ahalinin yavrusu açken saray yavrularında keyif çatacaksın, itiraz eden namuslu insanların üzerine yürüyeceksin, iftira atacaksın, haysiyet cellatlığı yapacaksın, etnik kökeni bağrına basarak "Ne Mutlu Türk’üm diyene" diyen Atatürk’ü sırtından hançerleyeceksin, sonra da "Ben Müslümanım" diyeceksin... Hadi len!