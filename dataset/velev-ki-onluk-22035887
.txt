Aynı önlüğü...
Kızların kafasına taktılar.

*
Serbestlik dedikleri budur.

*
Sokakta yürürken denk gelip gördüğümüzde mesela, ilköğretim öğrencisi olduğunu nasıl anlıyoruz?
Önlüğünden, formasından...
Kimlik’tir önlük. Aidiyet’tir.

*
Kılık kıyafet devrimi’nin, şapka devrimi’nin devamıdır... Peki, niye yapıldı o şapka devrimi? Memur şapka giysin, vatandaş fes-sarık giymesin diye yapıldı. Ama, daha önemlisi, sokağa şöyle bi baktığında “kim devrimden yana, kim değil” ilk bakışta görebilmek için yapıldı...
Ki, şak diye görülüyordu.

*
Türban da böyle bi şeydir.
Sokağa baktığında “kim yana, kim değil” ilk bakışta görüyorsun...
Şak diye.

*
Ve, okullarda önlüğü kaldırıyoruz ayakları, ilkokul yaşındaki kızlarımız üzerinden, devrim’e karşı devrim’dir...�
Ebeveynlerin dünyasındaki senden-benden ayrışmasını, çocukların dünyasına sokma gayretidir.

*
Çünkü, aslında kızlarımızın saçı değildir mesele... Dini siyasete alet eden erkeklerin beyni önlüklü’dür.

*
Bugün safoş bi şekilde, “ay şekerim ne güzel işte, tek tip giyinmeyecekler, isteyen istediği kıyafetle gidecek” diye düşünenler, saçını örüp okula gönderdikleri çocuklarının “anne biz Müslüman değil miyiz, bana niye dinsiz diyorlar, baba biz ateist miyiz” sorularıyla karşılaştığında...
“Tek tip”in feriştahını görür.

*
Netice itibariyle...
Dört artı dört diyorlar.
Ört artı ört’tür!