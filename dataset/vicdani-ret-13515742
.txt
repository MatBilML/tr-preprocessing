İdam verildi.
5 senede çıktı!

*

İncil’i yeniden yazacağını söyleyen “milli katilimiz” henüz vahiy indirmedi ama... En azından hukuk sistemimiz hakkında tebliğ sunmuş oldu:
“Ölenle ölünmüyor kardeşim!”

*

Neyse, hukuk meselesini keselim.
Malum, burası Türkiye...
Teröristi bırakırlar.
Bizi içeri atarlar.
Gelin, başka konuyu merak edelim.

*

Niye askere alıyoruz mesela?

*

Tel boyu nöbet mi tutturacağız?
Cephanelik mi teslim edeceğiz?

*

Denilebilir ki:
“Önemsiz bir yerde yaptırılır...”
Önemsizse orası, niye kışla?
Kapatsana o zaman o yeri.

*

Saatlerce yüksek askeri şûralar filan toplayıp, orduya zararlı adamları ordudan atarken... Topluma zararlı adamı, orduya niye alıyoruz?

*

Rütbesiz er bile olsa, bu memleketin şerefini temsil etmez mi asker? Şeref denilen kavram, Abdi İpekçi’yi katletmenin, Papa’yı “Türk vurdu” dedirtmenin neresindedir?

*

Generallerin, siyasilerin, kalantorların torpilli-dövizli çocukları sayesinde zaten yeteri kadar darbe yedi peygamber ocağı... “Sahte çürük Devlet Bakanı” bile gördü bu talihsiz millet... Askerlikten yırtmak isteyenler, tırsıyorum diyemiyor,�“vicdani ret”ten söz ediyor.

*

Yormayalım lafı...

*

Gata’dan rapor çıkmadan önce yazıyorum bu satırları, raporu maporu boşverin... Hapisten kaçmak için bu askerin üniformasını giydi, bir daha giydirmeyin... Memleketin yeteri kadar “vicdanlı vatandaşı” var... Vicdani ret talep etmesi gereken, TSK’nın kendisidir.