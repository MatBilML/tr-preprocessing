Savcıya göre, şüpheli kişi.

Yandaş medyaya göre, darbeci.

AKP’ye göre?

Çorap söküğünün ucu.

*

Önümüz ağustos.

YAŞ var.

Yüksek Askeri Şûra.

*

Velev ki...

Yüksek Askeri Şûra’da, "TSK’nın itibarını sarsacak davranışlarda bulunduğuna" karar verildi ve söz konusu albay "ihraç" edildi...

Başbakan "şerh" koyacak mı?

*

Malum, son 7 yılda 300’e yakın personel ihraç edildi TSK’dan... Ve, Başbakan hepsine "şerh" koydu...

"Gönlüm razı değil" dedi yani, "iftiraya kurban gitmiş olabilir" dedi.

*

Bu sefer ne yapacak?

*

AKP istikrardır dediklerine göre, ilkeli Başbakan’ın gene şerh koyması gerekir.

*

Koyarsa...

Haliyle soracağız:

Madem atılmasına şerh koyacaktınız,

e niye hedef haline getirdiniz adamı?

*

Koymazsa...

Haliyle soracağız:

TSK’da irticai faaliyette bulunmak

serbest de, irticai faaliyete karşı

faaliyette bulunmak mı suç?

*

Dolayısıyla, dün, Başbakan’la Genelkurmay Başkanı ne konuştu bilmem... Ama, Başbakan şu ricada bulunduysa hiç şaşırtıcı olmaz:

"Aman ihraç etmeyin ha!"