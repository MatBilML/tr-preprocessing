 *

- Niye geldiniz?

- Sayın Öcalan emretti.

- Kendi isteğinizle geldiniz yani...

- Hayır, liderimiz istedi.

- Demek örgütten ayrıldınız...

- Ayrılmadık, PKK’lıyız.

- Pişmansınız o halde...

- Yo-oo, değiliz.

- Yaz kızım, örgüt üyesi olmadıklarına, etkin pişman olduklarına, beraatlerine...

*

Tokat...
(Yargısız infaz.)

*

“Ne malum PKK’nın yaptığı?”

“Üstlenmediler ki...”

“Derin güçlerin işi...”

“Provokasyon.”

“Baykal hıyanet içinde.”

“Yeri çok düşündürücü...”

“Bahçeli’nin kalesi orası.”

Ama en çok şunu beğendim:

“PKK’yı hedef gösteriyorlar!”
*

Bu arkadaşlar aklını o kadar yitirdi ki, inanmak için PKK’dan “resmi açıklama” bekliyorlar artık.

*

Vurması yetmiyor çünkü... Üstüne “şahitlik” yapması gerekiyor PKK’nın.

*

Ve, bu ülkenin yurtsever insanları üzerinde öylesine “yalan, iftira ve karalama baskısı” kurulmuş ki... Bir taraftan şehitlere kahrolurken, bir taraftan PKK’nın üstlenmesine sevinileceği, 40 yıl düşünsem aklıma gelmezdi. 