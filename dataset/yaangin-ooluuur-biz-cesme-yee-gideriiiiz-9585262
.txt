Cuma: Antalya yanıyor.

Cumartesi: Antalya yanıyor.

Pazar: Antalya yanıyor.

Pazartesi: Antalya yanıyor.

*

Perşembe: Başkan Antalya’da.

Cuma: Başkan Antalya’da.

Cumartesi: Başkan Çeşme’de.

Pazar: Başkan Çeşme’de.

Pazartesi: Başkan Antalya’da.

*

Evet, Antalya cayır cayır yanarken, Antalya Belediye Başkanı hafta sonunu ailesiyle birlikte Çeşme’de geçirdi!

*

Aslına bakarsanız, Antalya cayır cayır yanarken Antalya Belediye Başkanı’nın Çeşme’ye gitmesi değildir skandal... Antalya’da İspanya’dan fazla 5 yıldızlı otel varken, Antalya Belediye Başkanı’nın ailecek Çeşme’ye gitmesidir skandal... Ben Çeşme’nin yerinde olsam poster yaparım Antalya Belediye Başkanı’nı "O bile buraya geliyor" diye...

*

Şaka bir yana...

Antalya Valisi de yoktu.

Tatildeydi.

Cuma yetişemedi...

Cumartesi döndü Antalya’ya.

*

Bakın Vali dedim, aklıma geldi...

Türkiye’de 81 tane vali var.

209 tane vali makam aracı var!

Devletin makam aracı sayısı ne?

130 bin!

*

Buna mukabil...

Kaç tane yangın helikopteri var?

18.

12’si kiralık üstelik.

*

Yanar o ormanlar abi...

Yanar, söner.

Takmayın kafanıza.