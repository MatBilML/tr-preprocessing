"Karizmatik"

"Çok yakışıklı."

"Aslan gibi."

"Yiğit adam."

(Kızılcahamam kampında, Başbakan’ın Nobel Barış Ödülü’nü hak ettiğine karar verildi, aday gösterilmesi önerildi.)

"Delikanlı."

"Gelmiş geçmiş en iyi lider."

"Cesur yürek."

"Sözünün eri."

(Yakın çalışma arkadaşları, yaş gününü kutlayan Başbakan’a sürpriz yaptı. Kendisine sunulan paketi açan Başbakan, Ulysse Nardin saatle karşılaştı. Pakette ayrıca, dolmakalemle cüzdan da vardı.)

"Mübarek bir insan."

"Bıyıkları çok hoş."

"Kıskananlar çatlasın."

"Avrupa fatihi."

"Nazik ve centilmen."

"Hassas ve şefkatli."

"Etkileyici bir yürüyüşü var."

"Ses tonunu çok beğeniyorum."

(Uçakta bulunan Türk basınının seçkin köşe yazarları, Suudi Arabistan’dan yurda dönen Başbakan’a, 9 bin metre yükseklikte sürpriz doğum günü pastası getirdi.)

"İdolüm."

"Sevdalısıyım."

"Hayranım kendisine."

"Top oynarken Beckenbauer gibiydi, Fenerbahçe istemişti."

*

Dün...

Bir üniversitede "fahri doktor" ilan edilen Başbakan, "Bunların nasıl bir toplum meydana getirdiğini görüyorsunuz... Özgüveni olmayan, YALAKA TOPLUM meydana getirdiler. Biz böyle istemiyoruz. Haysiyetli, şahsiyetli, onurlu bir toplum istiyoruz" dedi.