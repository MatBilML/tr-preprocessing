Karakol basıldı, 8 şehit vardı, cenazelerin toprağa verildiği gün, dışişleri bakanımız uçağa atladı, başbakanımızın eşi ve kızıyla birlikte Myanmar’a gitti, Arakan Müslümanlarına sarılıp ağladılar.
*
Aktütün basıldı, 15 şehit vardı, cenazelerin toprağa verildiği gün, AKP milletvekili oğluna stadyumda sünnet düğünü yaptı, ulaştırma bakanımız kirve oldu, AKP logolu pasta kesip, halay çektiler.
*
Siirt’te helikopter düştü, 17 şehit vardı, dışişleri bakanımız yaralıları ziyaret için Gazze’ye koştu, Hamaslılara sarıldı, hıçkıra hıçkıra ağladı, yürekler parçalandı.
*
Cephanelik patladı, 25 şehit vardı, AKP’nin valisi AKP’nin generaline sucuk hediye etti, “hayat devam ediyor, acımız var diye ara mı verelim” dedi. AKP’nin sözcüsü “yadırganacak bi şey yok, lokum bile ikram edilir” diye tasdik etti.
*
Reyhanlı havaya uçuruldu, 53 insanımız hayatını kaybetti, o gece, AKP milletvekili oğlunu evlendirdi, TBMM başkanımız, AB bakanımız, anayasa mahkemesi başkanımız katıldı, AKP milletvekili duygularını tivitır’a döktü, “yaşanan elim olay düğünümüzün tadını kaçırdı” diye yazdı.
*
AKP, Mısır için yas ilan etti.
AKP’li belediyelere genelge gönderildi, şehitlere dikkat çekildi, “kardeşlerimizin acısını paylaşmak için hassasiyet gösterin, eğlenceleri iptal edin” denildi.
*
E merak ediyor insan tabii.
Onlar Müslüman kardeşler de...
Bizimkiler Budist kardeş mi?