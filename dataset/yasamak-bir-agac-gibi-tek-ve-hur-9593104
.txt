Uzun ip belimizde

Biz gideriz ormana, hep ormana...

Karşılıklı geçeriz

Testereyle biçeriz, hop biçeriz...

Ağacın yanında dur

Baltayı sağdan savur

Bir de sol taraftan vur...

*

Çocuklara verdiğimiz bilinç bu.

*

O kadar çok "kereste" var ki...

Anlatamazsın ağaç sevgisini.

*

Bakın, Antalya’da golf otelleri yaptılar... Bir iddiaya göre 500 bin, bir iddiaya göre 150 bin ağaç kesildi, yer açmak için... Bu otellerin yıllık su ihtiyacı, 600 bin ton!

Çünkü malum, golf sahalarının yemyeşil çim olması gerekiyor.

*

Bir helikopter 4 ton su taşıyor...

Yani, yangın söndürmek için değil, golf otellerini sulamak için kullansak, 150 bin sorti yapmaları lazım!

*

365 gün yağmur alan Allah’ın nimeti Karadeniz’e golf oteli yapıp, doğal yollarla sulayıp, turist gelmeyen Karadeniz’e turist çekeceğine... Çöl sıcağındaki Antalya’ya golf oteli yapıp, hem ağaçları katlediyorsun, hem de İsrail’in, Suriye’nin savaşı göze aldığı suyu, çime döküyorsun... Sonra da "vah vah ormanlar yandı" falan diye üzülüyorsun.

*

Ergenekon davasında bülbül kesilen Turizm Bakanı, turizm cenneti cayır cayır yanarken, golf için şakır şakır ağaçlar kesilirken, dut yemiş bülbül gibi...

Peki, bir gece avanta kalabilmek için o golf otellerine methiye düzen Bizans basınının kaşarlarından çıt var mı?

Yok.

*

Vay efendim neymiş...

"Ciğerimiz yanıyor"muş.

Hadi len!