*

AKP hükümeti, bu kararı tanımadığımızı açıkladı. “Koskoca bir ulusu, işlemediği suçla itham eden bu tasarıyı kınıyoruz” denildi.
Washington Büyükelçisi Namık Tan, derhal, ilk uçakla Ankara’ya geri çekildi.
Tayyip Erdoğan ateş püskürdü, “bu karar bizi bağlamaz” dedi. “O tasarıya evet oyu verenlerin acaba kaç tanesi, haritada o ülkenin yerini gösterebilir” dedi. “Bu tür komedilerle dünyayı kandıramazsınız” dedi. “Hiç kimse bizi yalan politikalarına kurban edemez, bu böyle biline” dedi. “Husumetle hareket edenler, intikam duygusuyla hareket edenler, sonunda mutlaka zarar görür” dedi.
Cumhurbaşkanı Gül “kararı esefle karşıladım” dedi. “Bu kararın, Türk halkı nezdinde hiçbir itibarı yoktur” dedi. “ABD’ye yakışmadı” dedi.
Dışişleri Bakanı Ahmet Davutoğlu, bu kararın “akılla mantıkla bağdaşır tarafı bulunmadığını” söyledi. Misilleme olarak, İncirlik’in kapatılabileceğini ima etti.
Türk basını isyan etti.
Gazetelerimiz “Yahudi lobisinin maşaları, saçma karar, küstah kovboy, insan öldürmeyi iyi bilirsiniz, tarih Obama’yı affetmez” manşetleri attı.

*

Size zahmet...
Giriş cümlesindeki “Suriye’yi vurmak için” kelimelerini çıkarın.
Onun yerine “soykırımı tanımak için” kelimelerini koyun.
Tekrar okuyun lütfen.

*

Çünkü, bu ABD Senatosu Dış İlişkiler Komitesi, kısa süre önce, Türk milletini bebek katili ilan etmiş... Türkiye, yukarıda okuduğunuz tepkiyi vermişti.

*

Ya şimdi?
Aynı ABD Senatosu Dış İlişkiler Komitesi, Suriye’yi vurma kararı aldı. Başbakanımızdan yalaka basınımıza kadar, herkes ayakta alkışlıyor, havai fişek fırlatıyor.

*

Celladını kurtarıcısı olarak gören...
Kasabın bıçağını yalayan koyun gibi Türkiye.