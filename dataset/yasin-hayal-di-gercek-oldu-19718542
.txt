Mehmet Haberal, örgüt üyesi.
Nedim Şener, örgüt üyesi.
Hanefi Avcı, örgüt üyesi.
Aziz Yıldırım, örgüt lideri.

*

Hrant Dink cinayeti?
Onda örgüt yokmuş.

*

Malum davalarda...
Zeus şüpheli şahıs.
Hitit Kralı telekulağa yakalandı.
Temel Reis
Kırmızı Başlıklı Kız
Bugs Bunny
Garfield gözaltına alındı.
Cinderella da...
Kabak arabasıyla kaçarken ayakkabısının tekini suç mahalline düşürdüğünü tahmin ediyorum.

*

Kurtuluş filmi
Ayşe Tüter’in yemek tarifleri
Zeki Müren kasetleri
Suna Kan konser biletleri
Mozart siidileri...
Türk marşı bestelemesinden belliydi.

*

Nutuk’a el konuldu, Nutuk’a!

*

Peki ya Hrant Dink cinayeti?
Onda delil bulunamamış.

*


Ki, Alaattin’in Sihirli Lambası
bile delil olarak enselendi bu memlekette... Örgüt üyesi olmaktan içeri tıkılınca lambayı sıvazlamış Alaattin, hayırsever cin çıkmış, dile benden ne dilersen, üç hakkın var deyince... Alaattin hiç düşünmeden “imam, hatipli, avukat” demiş.