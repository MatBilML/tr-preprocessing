Yunanistan’da mı Karaman?

Değil.

Nerede?

Konya’da.

Hanya nerede?

Orada.

E Karamanlis buraya geldiğine göre, orayı burayı, "Hanya’yı Konya’yı görmenin" tam zamanıdır o halde.

*

AB’ye girdiler.

Giremedik.

Kıbrıs Rumu’nu da soktular.

Kıbrıs Türkü’nü de sokamadık.

Avrupa Şampiyonu oldular.

Olamadık.

Olimpiyat yaptılar.

Yapamadık.

Bizden banka aldılar.

Biz onlardan alamadık.

Bize pamuk satıyorlar.

Biz onlara pamuk satıyorduk.

Burada 135 şirketi faaliyette.

Orada 14 şirketimiz faaliyette.

Üç tarafı denizlerle çevrili...

Dünyanın en büyük deniz taşımacılığı filosuna sahip.

Üç tarafımız denizlerle çevrili...

Hálá taka.

Balık çiftliğinde AvrupaBirliği’nin birincisi.

Çipuralarımız boğuldu.

Yoksulu sıfır...

14 milyon.

Rakıyı raki yaptı.

Amerikalılara sattık.

Cacığı caciki, lokumu lokumi, baklavayı milli tatlı, döneri gyros, dürümü souvlaki, kahveyi greek yaptı.

Hacivat ile Karagöz’ün patentini alsınlar diye bekliyoruz.

Devleti yüzde 4 faiz veriyor.

Devletimiz 17.

Doktor başına 1.500 hasta.

Doktor başına 4.400 hasta.

Öğretmeni 3 kat maaş alıyor.

Bizimki 1’ini...

Asgari ücreti 2 katı.

Bizimki yarısı.

Erkeği 78’ine kadar yaşıyor.

Bizim ömür 67.

Kadını 83’ünü görüyor.

Bizimki 10 yıl az.

Her bin bebeğinin 6’sı maalesef 5 yaşına kadar ölüyor.

Bizde 45.

Yılda 14 litre süt içiyor.

6 litre.

Kızlarının eğitime devam etme yaş ortalaması 18...

Kızlarımızın 11.

AR-GE’de çalışan araştırmacı sayısı 1 milyonda 1.500...

1 milyonda 435.

Yabancı dil bileni, yüzde 27.

Bizde 3.

Sağlıklı içme suyu yüzde 100.

Bizde 83.

Tuvalet káğıdı kullananların nüfusa oranı, yüzde 82...

Bizde 8.

*

Peki, hep mi gerideyiz? Hayır...

Mesela, 70 milyonluk Türkiye ile sadece 10 milyonluk Yunanistan’da, basılan kitap sayısı "aynı!"

*

Yunanistan’da kalp krizi geçirme oranı yüzde 9’ken, Hanya’da 1; zeytinyağından...

Türkiye’de yüzde 19’ken, Konya’da 30; hamurişinden.

*

İşte Hanya, işte Konya.

Bilmiyorum görebildik mi...