Çatı adayı henüz belli değildi.
Chp’den isim bekleniyordu.
Kılıçdaroğlu’na liste sunuldu.
Listede 10 kişi vardı.
Bazıları CHP mensubuydu.
Bazıları dışardandı.
Asker vardı, hukukçu vardı.

*

(Maalesef, bu listenin varlığından Chp milletvekillerinin bile haberi yok, şu anda sizlerle birlikte öğreniyorlar. Senin nerden haberin var derseniz? Hakikaten enteresansınız yani... Mecburettin beyi nerden bulduklarını merak etmiyorsunuz da, benim bu belgeyi nerden bulduğumu mu merak ediyorsunuz?)

*

(Hadi sizi biraz daha meraklandırayım... Mecburettin bey listede yoktu.)

*

Kolon kolon hazırlanmıştı. Birinci kolonda, adayın ismi yazıyordu. İkinci kolonda, şu kesimden oy alır, bu kesim destek verir gibi, avantajlarını gösteren özellikleri belirtiliyordu. Üçüncü kolonda, dezavantajları yazıyor, Kürtler sevmez, muhafazakârlar tepki gösterir gibi tespitler yer alıyordu. Dördüncü kolon, zurnanın zırt dediği yerdi. Çünkü... Söz konusu adayın “geçiş süreci”nde nasıl bir rol oynayabileceği, “geçiş süreci”nde nasıl bir liderlik sergileyebileceği yazıyordu. Daha da dikkat çekici tarafı... Söz konusu aday cumhurbaşkanı olursa, “geçiş sürecinde Başbakan Erdoğan’la nasıl bir ikili oluşturacakları”na dair öngörüler sıralanıyordu.
“Uyumlu ikili olurlar, geçiş sürecinde dengeleri sağlarlar”
gibi notlar vardı.

*

E düşünüyor tabii insan...

*

CHP’nin cumhurbaşkanı kriterleri arasında yer alan “geçiş süreci” nedir?
Nereye geçiyoruz birader?
Nereye geçiriliyoruz?
Nasıl bi film çevriliyor ki, cumhurbaşkanının nasıl bi “rol oynayacağı” tartışıldı?
Daha önemlisi...
Zaten cumhurbaşkanı seçtirmeyi beceremediniz ama, seçtirmiş olsaydınız, Chp’li cumhurbaşkanının, Tayyip Erdoğan’la uyumu neden bu kadar hayatiydi?
Chp seçmeni Tayyip Erdoğan’ı frenleyecek bir cumhurbaşkanı arandığını zannederken, neden, Tayyip Erdoğan’la ortak çalışacak bir cumhurbaşkanı aradınız?
Mecburettin bey bu nedenle mi ha bire “Tayyip bey yakın dostumdur, aile dostumdur” filan diyordu? Bu nedenle mi, “ben cumhurbaşkanı olacağım, Tayyip bey başbakanlıkta başarılı hizmetlerine devam edecek” diyordu?

*

Ve, son soru...
Yukarda da belirttiğim gibi, 10 kişilik aday listesinde Mecburettin bey yoktu.
Ekmek için ayaklarıyla “Chp’nin dibine darı ekmek için Ekmeleddin” kriterini kulağınıza kim üfledi?