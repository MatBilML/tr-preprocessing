İç çamaşırı, kitap filan.

*
Onlar en önce “bayrak” koymuş, hapishaneye giderken hazırladıkları çantaya!

*
Maltepe askeri
cezaevi burası.
Biri, beş metrelik duvarda.
Biri, ayva ağacının altında.

*
Değerli arkadaşlarım İsmet, Yavuz, Ender,
Cem, Erdinç.

*
Vatanı solumak için illa özgür olmak gerekmiyor.
Demir parmaklıkların
ardı da vatan.
“O bayrağı indirenler bir daha düşünmeli... Bilesiniz, öyle kolay değil bu vatanı bölmek, o kadar da zor değil uğrunda ölmek” diyorlar.

*
Ve elbette, o bayrağı sevmek için harp okulu bitirmeye gerek yok ama... İndirilen yer itibariyle, havacılar için daha farklı anlamlar ifade ediyor.

*







İsmet mesela.
Hava kurmay albay.
Bayrağı indirilen 2’nci hava kuvvet komutanlığında, senelerce, harekât subayıydı. Zeli, Bote, Hakurk, Haftanin, Badavan kamplarına yönelik sınır ötesi harekâtlarda planlamacı ve icracı olarak görev yaptı. Takdir beratları aldı. Hava kuvvetlerinin iç güvenlik harekâtında kullanılmasıyla alakalı olarak, Harp Akademileri Komutanlığı’nda tez hazırladı. Bu konuya
dair milli-yabancı tek kaynak, o tez.

*
Sadece İsmet mi?
Hayır.
Diyarbakır 2’nci hava kuvvet komutanlığında, harekât subayı, filo komutanı, üs komutanı, kuvvet komutanı olarak görev yapan...
İbrahim Fırtına, Sincan’da.
Bilgin Balanlı, Silivri’de.
Rasim Aslan, Sincan’da.
Korcan Pulatsu, Sincan’da.
Atilla Özler, Buca’da.
Beyazıt Karataş, Silivri’de.
Ayhan Gümüş, Hadımköy’de.
Mustafa İlhan, Silivri’de.
Kubilay Baloğlu, Hadımköy’de.
Yusuf Ziya Toker, Sincan’da.
Mehmet Erkorkmaz, Hadımköy’de.

*
(Televizyon haberlerinde dandik bi tel örgü görünüyor ama, aslında devasa bir üs orası... Cüssesini kıyaslayın diye söylüyorum, beş bine yakın personeli var. F16 filoları var. Orduevi var, lojmanları var, sosyal tesisleri var, yüzme havuzları var. İzmir Çiğli’nin neredeyse iki katı... Diyarbakır’a giden THY, Pegasus falan buraya iniyor. İki pist, tek kule var, hem askeri uçakları, hem sivil trafiği kontrol ediyor. Türkiye’nin gururu olan bu hava üssü, 1970’le 2011 arasında yukarıda adını sıraladığım komutanlara emanetti. Ay-yıldız onurla dalgalanıyordu.)

*
Asrın iftirası’nın bir başka çarpıcı sonucudur bu... İsmet gibi kartalları, adı gibi Fırtına paşaları kumpasla içeri tıkacaksın ki, bayrağı rahat rahat indirebilsinler!


-------------------------------------------


NOT


Mamak cezaevindeki açık görüşte kızıyla oynarken, kahrından beyin kanaması geçirip vefat eden Murat’ın 40’ydı önceki gün... “Bombalayacaklar” denilen Fatih Camisi’nde, 7’sinde olduğu gibi, 40’ında da kuran okutuldu. Kendi ordusu tarafından esir tutulan 236 arkadaşı adına, İstanbul’daki aileler organize etti.
Gene basına haber verilmedi, sessiz sedasız dualar edildi, kumpas şehidine.