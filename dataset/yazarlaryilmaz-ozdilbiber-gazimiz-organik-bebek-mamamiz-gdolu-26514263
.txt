*

“Biber gazımız tamamen doğal bitki olup, biberden üretilmiştir, organiktir, İstanbul Üniversitesi Tıp Fakültesi Farmakoloji Anabilim Dalı tarafından verilmiş rapor mevcuttur, kalite güvenlik belgesiyle kullanılmaktadır.”

*

İnsanlarımız biber gazından ölmeye devam edince, gene soru önergesi verildi, bu defa AKP’nin sağlık bakanı cevapladı...

*

“Biber gazımız tamamen bitkisel üründür, markasına göre, su ve organik çözücüler içerir, İstanbul Üniversitesi’nin raporu var, kalite güvenlik belgelidir.”

*

İki gün önce... Laboratuvar analizleri sonucunda, ithal bebek mamasında genetiği değiştirilmiş organizma, kısaca “gdo” tespit edildi. Ortalık ayağa kalkmasın diye, merak etmeyin, izin vermeyiz, bu mamaları derhal toplatıyoruz ayağına yatıldı.

*

İki gün sonra... Tarım bakanlığımız kaşla göz arasında yönetmelik çıkardı, sessiz sedasız Resmi Gazete’de yayımlandı. Özetle şöyle denildi: “O kadarcık gdo normaldir, herhalde bi yerden bulaşmıştır, takmayın kafanıza, bu kadarcık gdo içeren mamaların ve diğer gıdaların satışında sakınca yoktur, afiyetle yenebilir.”

*

Yani...
Biber gazımız gdo’suzdur.
Bebek mamamız gdo’ludur.
Endişeye mahal yoktur.

*

Biraz daha oy verin...
Biber gazlı mama’yla organik plastik mermi ithal etsinler, tadından yenmez olur!