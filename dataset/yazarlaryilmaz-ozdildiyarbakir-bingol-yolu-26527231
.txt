*
Leipzig-Dresden yolu bir haftadır kapalı, teröristler otobüsleri kamyonları yakıyor, Almanya başbakanı hiç istifini bozmuyor, ben Batı Almanya’nın başbakanıyım, Doğu Almanya’dan bana ne demeye getiriyor sayın seyirciler...
*
Liverpool-Birmingham yolu bir haftadır kapalı, teröristler tipini beğenmediklerini dağa kaldırıyor, İngiltere başbakanı oralı bile olmuyor sayın seyirciler, ben Thames nehrinin kıyısındaki koyunlardan sorumluyum, Liverpool yolu beni ırgalamaz diyor.
*
Napoli-Roma yolu bir haftadır kapalı, teröristler gelene veriyor molotofu, gidene veriyor molotofu. İtalya başbakanı tınmıyor, b planı yolumuz var, c planı yolumuz var, vatandaşlarımız Napoli yolunda ısrar etmesinler, alternatif yolları kullansınlar, neticede her yol Roma’ya çıkar diyor sayın seyirciler...
*
Marsilya-Montpellier yolu bir haftadır kapalı, teröristler asfalta devasa çukurlar kazıyor, Fransa başbakanı sitem ediyor sayın seyirciler, Bingöl’de havaalanı var, pardon Montpellier’de havaalanı var, Marsilya’da da var, thy’yle uçun birader, binin uçağa gidin, niye illa karadan gitmeye çalışıyorsunuz diyor.
*
Ve, Türkiye’de İsrail genelkurmay başkanı hakkında yakalama kararı çıkarıldı... Kendi ülkesinde yol
kesenleri bile yakalayamayan Türkiye başbakanı “asrın lideri” diye omuzlara alınırken, İsrail genelkurmay başkanının görüldüğü yerde yakalanacağı açıklandı sayın seyirciler!
---------------------------------------------------------
Son dakika...
İsrail genelkurmay başkanını
yakalamak için
İstanbul’da bütün yolları kestiler,
İsrail genelkurmay başkanı olarak
10 yaşında çocuğu yakaladılar
sayın seyirciler...