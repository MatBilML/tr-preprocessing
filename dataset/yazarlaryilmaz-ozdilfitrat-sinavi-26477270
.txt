Hafızamızı taze tutmak için, buyrun...
*
Bu katliam madenini bu taşeron patronlarına kim verdi?
a, kertenkele
b, iguana
c, semender
d, süleymancık
*
1993 model paslanmış gaz maskeleri ne markaydı?
a, Patek Philippe
b, Franck Muller
c, Bvlgari
d, Ulysse Nardin
*
Rödovans nedir?
a, Devletin malı deniz’in Fransızcası
b, Üzümünü ye bağını sorma’nın İngilizcesi
c, Bal tutan parmağını yalar’ın Almancası
d, Deveyi havuduyla götür’ün Arapçası
*
Günde 40 lira için şehit olan madencinin kardeşi, rahmetli ağabeyinin sarılı olduğu battaniyeyi, yıkadı pakladı, Kızılay’a verdi. Aynı Kızılay’ın, maddi değeri yok, manevi değeri var diyerek, başbakanımıza verdiği madalya nasıldı?
a, altın kabartmaydı
b, gümüş yıldızları vardı
c, Osmanlı motifliydi
d, 54 bin liracıktı
*
Şehitlerin çocuklarına yardım için hangi kuruma bağış yapmalıyız?
a, Türgev’e
b, Deniz Feneri’ne
c, ayakkabı kutusu’na
d, hayırsever Reza varken, kimsenin elini cebine atmasına gerek yok, o halleder
*
O can pazarında bile devletin-
milletin malına zarar gelmesin diye, ambulansın sedyesi kirlenmesin diye “çizmemi çıkarayım” diyen madencimizin ismi neydi?
a, Zafer
b, Muammer
c, Egemen
d, Erdoğan
*
İnsan sevgisiyle yoğrulmuş bu mübarek topraklarda, tarihin en büyük madenci katliamına “olağan şeylerdir, literatürde vardır, fıtratında var, 1862’de İngiltere’de de oldu” diyen kimdir?
a, Mevlânâ
b, Yunus Emre
c, Hacı Bektaş-ı Veli
d, Nasreddin Hoca
*
Enerji bakanımız sorumlu değilse, çalışma bakanımız sorumlu değilse, başbakanımız da madeni verdikleri taşeron patronu tanımıyorsa, bu katliamın sorumlusu olsa olsa kimdir?
a, Anayasa Mahkemesi
b, Barolar Birliği
c, DİSK
d, Pensilvanya
*
Taziyeye gidip cenaze sahiplerini tehdit ediyor, tokatlıyor, yumrukluyor, yerlerde tekmeliyorlarsa, tekmeyi atanın ayağına rapor alıyorlarsa, madenin girişine duvar örüp, avukatlara kelepçe takıyorlarsa, bu işin sonu nereye varır?
a, ölmek suretiyle hükümeti zor durumda bırakmaktan, şehitleri tutuklarlar
b, gizli tanık ayarlayıp, havuz medyasında infaz yaparlar, bangır
bangır “Soma’da facia geliyor” diye haykıran CHP milletvekili Özgür Özel’e, suçu yıkarlar
c, Hakan Şükür’ü kovdular, onun yerine, madencinin kafasına vole atan Yusuf’u ilk seçimde milletvekili yaparlar
d, taşeron patrona üste tazminat ödeyip, yeni maden verirler.