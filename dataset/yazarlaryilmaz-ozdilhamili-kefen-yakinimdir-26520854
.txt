Meğer “kefen” giyerek Tayyip Erdoğan’ın mitingine katılmış, büfenin her yerini Tayyip Erdoğan posterleriyle donatmış. O nedenle... “Başbakanımıza kefeniyle destek veren adama bunu yapamazlar, kapısında İslam sancağı tabelasıyla başbakanımızın fotoğrafı olan bir mekânı hangi güç yıkabilir” diye haykırmış.

*

Eskiden gecekondu sahipleri, yıkım ekiplerini durdurmak için, ellerinde Türk bayraklarıyla çatıya çıkar, İstiklal Marşı filan söylerdi. Şimdi, kefen giyiliyor demek ki.

*

E aklınızda bulunsun bari...

*

Evleri yıkmaya mı geldiler?
Mahallece dozerin karşısına dikilin.
Dombıra’yı söyleyin.

*

Sayacı mıknatısla durdurup, kaçak elektrik kullanırken mi yakalandınız?
Dert etmeyin sakın.
Direğe tırmanın.
Rabia işareti yapın.

*

Yüzde 100 danadan hijyenik sucuk ayağıyla, beygir keserken mi enselendiniz?
Hemen broşürlerinizi çıkarın:
“Dünya lideri, adam izindeyiz!”
Kalite belgesi olarak gösterin.

*

Durdurdu trafik polisi...
Ehliyetiniz, ruhsatınız mı yok?
Açın torpidoyu...
İmam hatip diplomanızı uzatın.

*

Ya da ne bileyim...
Rüşvet alırken suçüstü mü yapıldı?
Hiç istifinizi bozmayın.
Toplayın mesai arkadaşlarınızı...
Bağırtın.
“Dik dur eğilme
bu millet seninle!”