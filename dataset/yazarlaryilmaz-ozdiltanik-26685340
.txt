- Darbe girişimi var mı?
- Var da diyemem yok da diyemem.
- Tanık olacak mısınız?
- Kasaptaki ete soğan doğramam.
*
- Buyrun, nihayet tanık oldunuz.
- Şarküterideki sucuğa yumurta kırmamı bekleyemezdiniz herhalde.
- İyi de beş sene yattılar.
- Denizdeki balığa limon sıkamazdım.
- İntihar edenler oldu.
- Çırpılmamış kese yoğurduna sarmısak ezemeyeceğim gibi, manavdaki kavuna da rakı açamazdım.
- Rahmetli olanlar var.
- Sağılmamış ılık süte zaten kakao katamazdım ama, kızarmamış parmak patatese ketçap sıkabilir miydim sizce? Mayoneze banabilir miydim?
- Tamam da, TSK’dan atıldılar.
- Patlamamış mısıra kola mı açsaydım? Fırındaki simide tulumpeyniri mi dilimleseydim? Kusura bakmayın, yoğurulmamış çiğköfteye marul saramazdım.
- Ama, komutan sizdiniz.
- Bendim de diyebilirim, ben değildim de diyebilirim, dünya kupası seyrederken şınorkel takamazdım, eczane rafındaki pastile bademcik şişirmem.
- Hiç sorumluluğunuz yok mu?
- Manifaturacıdaki kumaşa takım elbise provası vermedim bugüne kadar, mefruşatçıdaki tül perdeyi örttüğüm de görülmemiştir, kırtasiyecideki kalemtıraşı kullandığım nerde duyulmuş?
- Neticede ne diyorsunuz yani?
- Tarladaki brokoliye...