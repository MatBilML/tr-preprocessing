Akp kazandı.
Kadir Topbaş’a karşı kaybeden Kemal Kılıçdaroğlu, bizim başarısızlığımız olarak yorumlanmamalı, oylarımızı
arttırdık, bizim açımızdan güzel
bir gelişme dedi.

*

2010 referandumu.
Akp kazandı.
Seçmen kâğıdını çıkarmayı unuttukları için oy kullanamayan Kılıçdaroğlu, ben İstanbul’da kayıtlı olduğumu sanıyordum, talihsizlik oldu, her şeye rağmen olumlu sonuç aldık, iyiye işarettir, akp çöküyor dedi.

*

2011 genel seçimi.
Akp kazandı.
Yüzde 30’un altında alırsam çeker giderim diyen Kılıçdaroğlu, yüzde 26 aldı; milletvekili sayısını arttıran tek parti biziz, yeni oydaşlar kazandık, 12 Eylül’den bu yana en başarılı dönemimizdeyiz, bir sonraki seçimde iktidarız dedi.

*

2014 yerel seçimi.
Akp kazandı.
Cemaatçileri, liboşları, özerkçileri, eski anap’lıları, eski dyp’lileri, milli görüşçüleri, hatta akp’den kovalananları aday gösteren, neredeyse bi tek chp’lileri aday göstermeyen Kılıçdaroğlu, çıkan sonucu başarısızlık olarak görmüyorum, bir çizgimiz var, sevindirici, kararlılıkla yukarıya
gidiyor dedi.

*

2014 Çankaya seçimi.
Akp kazandı.
Chp genel sekreteri Gürsel Tekin, bu seçimin kazananı chp’dir dedi. Kılıçdaroğlu ise, bu seçimin galibi Erdoğan değildir, sayın İhsanoğlu’dur, siyaset dünyamız çok önemli bir aktör kazandı, bugün seçim olsa yine sayın İhsanoğlu’nu aday gösterirdim dedi.

*

Bi anlık gaflet değildir.
Beş yıllık dalalettir.

*

Israrla haykırıyorum...
Tsk’ya kurulan kumpas, chp’ye de kuruldu. Yeni chp’nin başına paraşütle indirilenlerin amacı, partiyi partisizleştirip, bop eşbaşkanı zihniyetini olabildiğince iktidarda tutmaktır.

*

Chp’yi geri almadan, Türkiye Cumhuriyeti’ni geri alabilmek
mümkün değildir.

*

“Halka rağmen, halka yalan söylemeyen” yurtsever gazetecilere, üç günlük zıpçıktılar tarafından Halk tv ekranlarından hakaret edilmesi... Mümtazer Türkönelerle Cengiz Çandarlarla Ertuğrul Günaylarla saf tutulması, hazindir.

*

Milyonlarca chp’li, kendisini
temsil etmeyen tiplerden bıktı usandı, harakiri yaparcasına sandığa küstü. Milyonlarca insan, sırf Tayyip
Erdoğan kazanmasın diye, istemeye istemeye, içine sinmeden Chp’ye oy vermekten yoruldu.

*

Amerikan mandacılarınızı, ikinci cumhuriyetçilerinizi, tescilli ajanlarınızı, goygoycu gaztecilerinizi alın... Tıpış tıpış, bırakın gidin kardeşim.