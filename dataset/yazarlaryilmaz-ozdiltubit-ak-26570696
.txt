Şıracının şahidi bozacı da denir.
Çünkü...
İki farklı kişi değildir.
Aynı kişidir.
*
Osmanlı’dan kalma atasözüdür.
*
Malum, boza kışlıktır. Havalar soğuduğunda boza yapıp satan bozacılar, yaz mevsiminde yevmiyeyi doğrultmak için şıra yapıp, şıracı olurlardı.
*
Bozacıya sorarlardı, şıra nasıl?
“Şahane” derdi.
Şıracıya sorarlardı, boza nasıl?
“Mükemmel” derdi.
*
Ne desin?
*
Tübitak da, 2008’e kadar Tübitak’tı.
Bağımsız kurumdu.
2008’de Başbakanlığa bağlandı.
Tübit’ak oldu!
*
Başbakana soruyorlar, Tübitak nasıl?
“Şahane” diyor.
Tübitak’a soruyorlar, Başbakan nasıl?
“Mükemmel” diyor.