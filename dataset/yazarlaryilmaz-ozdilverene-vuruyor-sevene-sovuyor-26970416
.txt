*

Fener Rum Patriği Bartholomeos, Ahmet Davutoğlu ile görüşürken, “Tayyip Erdoğan’a her gün dua ettiklerini” açıkladı. Fener Rum Patrikhanesi’nin basın sözcüsü Peder Dositheos Anağnostopulos ise, Atlas Tarih dergisine konuştu, “Tayyip Erdoğan’ı bize Tanrı gönderdi, Sayın Başbakan hakikaten liderdir” dedi. Tayyip Erdoğan “Çok affedersin, ne Yahudiliğimiz ne Rumluğumuz kaldı” dedi.

*

İki defa madalya taktılar.
“İsrail dölü” dedi.

*

Şehit Aileleri Derneği’nin iftarında, Muharip Gaziler Cemiyeti tarafından Tayyip Erdoğan’a kalpak hediye edildi. Şehitlere “kelle” dedi. Gazilere “Gazi olmayı istismar etmeyelim, hiç şık değil, gaziysen gaziliğini bil” dedi.

*

Emniyet genel müdürü, polis teşkilatının teşekkürü mahiyetinde, Tayyip Erdoğan’a Osmanlı tuğralı 1903 yapımı tabanca hediye etti, polis rozeti taktı. Polis Koleji’nin mezuniyet töreninde diploma alan polisler, Tayyip Erdoğan’a hitaben, hep bir ağızdan, beraber yürüdük biz bu yollarda’yı söyledi. Tayyip Erdoğan, polisleri casus, vatan haini ilan etti, toplatıp toplatıp içeri tıkıyor.

*

Fethullah Gülen cemaati’nin Gazeteciler ve Yazarlar Vakfı, Tayyip Erdoğan’a hoşgörü ödülü verdi. Tayyip Erdoğan, Fethullah Gülen cemaatine “haşhaşiler, virüs, habis ur, vampir, sülük, casus, vatan haini, terörist” dedi.

*

Verene vuruyor.
Sevene sövüyor.

*

Yarın seçim var...
Tayyip Erdoğan’a oy verecek olanların, bi daha düşünmesinde
fayda var. Çünkü, manzara ortada... Oy verirsin, sonra senin hakkında ne der, bilemem!