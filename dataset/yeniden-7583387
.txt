*

Malum, o da 29 Ekim doğumlu.

Abdullah Gül gibi.

Cumhurbaşkanı Abdullah Gül’ün Cumhuriyet Bayramı’nda doğduğunu yazarken, kendisine bu yolları açan Necmettin Erbakan’ı unutursak, yakışmaz...

Vefalı olmak lazım.

*

Tabii, cumhuriyet coşkusu yaşayan herkes, Erbakan ve Gül kadar talihli olamıyor, maalesef.

Mesela, Başbakan Erdoğan’ın doğum günü de, cumhuriyetin doğum günü...

Ama Türkiye’nin değil.

Fransa’nın.

Başbakan’ın doğum günü, 26 Şubat, İkinci Cumhuriyet’in ilan edildiği gün.

*

Neyse... Bakın, birinci ikinci falan derken, aklıma geliverdi... İstanbul Büyükşehir Belediyesi, şehrin her tarafını bayram reklamlarıyla donattı.

Kullandıkları slogan şu:

"Cumhuriyet coşkusu yeniden!"

*

Sondaki ünlemi ben koymadım.

Orijinali böyle:

"Cumhuriyet coşkusu yeniden!"

*

"Eskiden" var bi de, demek ki.

*

E bakıyorum "eskiden"lere...

Büyükşehir Belediyesi’nin geçen sene, önceki sene, ondan önceki sene verdiği bayram reklamlarında "yeniden!" yok.

Bu "yeniden!" yeni.

*

Geçmiş bayramın kutlu olsun Türkiye.

Artık keyfine göre...

İstersen 84.

İstersen 83+1.