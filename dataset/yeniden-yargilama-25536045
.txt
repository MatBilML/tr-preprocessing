Vay sen misin, zifiri karanlıkta umut ışığını yakan... Chp ağız burun kıvırıyor, Mhp ayak diretiyor.
*
Neymiş efendim, hapistekileri aslında yolsuzlukları örtmek için bırakacaklarmış, bu işin içinde Akp’nin menfaati varmış, hükümet kendini kurtarmak için takas yapacakmış filan... Yatsınlar o halde, öyle mi?
*
Aman ha, maazallah, kumpastan yatanlar dışarı çıkarsa, yolsuzluklar gündemden düşer, unutuluverirmiş... İşlemedikleri suçun bedelini ödemeleri yetmedi, başkasına ait yolsuzluğun bedelini de onlar ödesin değil mi?
*
(Bütün samimiyetimle soruyorum; yolsuzluklar unutulur diye endişeleniyorsun, Allah aşkına bana izah et... Kumpastan yatanlar çıkarsa, ayakkabı kutusunu niye unutasın?
Bunak mısın? Geri zekâlı mısın?)
*
Barolar birliği başkanı’nın başka hesabı var, cumhurbaşkanı olmak istiyor, chp’nin başına geçmek istiyor diye makale döşenen arkadaş mesela... Ben bi adım ileri götüreyim, velev ki, ABD Başkanı olup Beyaz Saray’a yerleşmek istiyor... Haksız yere yatanları çıkarmaya çalışması yanlış mı birader? Sen barolar birliği başkanı’na gıcıksın diye, pırıl pırıl insanlarımız zindanlarda ömür mü tüketsin?
*
Yüreğinde insana dair kırıntı bulunmayan, koltuk muhafızı, parti borazanı kalemşorlar... Babası asrın iftirasıyla beton tabutlara tıkılan kaç evlat, henüz ergenlik çağında ihtiyarladı, haberiniz var mı? Kaç kadın felç oldu, kanser oldu? Kaç anne kahrından rahmetli... Nasıl olsa yatan sen değilsin değil mi?
*
Başbakan aslında dümen yapıyormuş da, kimseyi bırakmaya niyeti yokmuş falan... Hiç denemeyelim o zaman, hiç çabalamayalım, kılımızı kıpırdatmayalım, bırakalım yatan yatmaya devam etsin değil mi?
*
Sen yurtsever kılığına bürünen maskeli liboşlarla kol kola girip fink at, Beykoz konaklarıyla kanka ol, Aydın Ayaydın seni sünnet çocuğu gibi gezdirsin, Doğu Perinçek içerde çürüsün... Sen dışarda bile işe yaramıyorken, içerdeki muhalefeti bile senden etkili olan Tuncay Özkan sürünsün... Öyle mi?
*
Düşün kardeşim yakamızdan...
Kendinize hayrınız yok.
Bari gölge etmeyin.