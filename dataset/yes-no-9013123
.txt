Koç Üniversitesi’ni bitirdi.

İşletme diploması aldı.

Boğaziçi Üniversitesi’ne gitti.

Yüksek lisans yaptı.

Mimari tarih üzerine...

Koç Üniversitesi’ne döndü.

Öğretim üyesi olarak çalıştı.

Sonra, İTÜ’ye geçti.

Doktora yapıyor.

*

Harun...

Alman Lisesi’ni bitirdi.

Boğaziçi Üniversitesi’ni bitirdi.

Felsefe diploması aldı.

Ekolojiyle ilgileniyor.

*

Burak...

İstanbul Üniversitesi Devlet Konservatuvarı şan bölümünü bitirdi, opera çalıştı.

Kerem...

Jazz-rock’la başladı; Rolling Stones yorumladı; bana göre, yerli Jimi Hendrix.

*

Mor ve Ötesi bu.

*

Türkiye’nin seçkin okullarını bir defa değil, defalarca bitirdiler. Anadili seviyesinde İngilizce ve Almanca biliyorlar. İsteseler, çok rahat İngilizce şarkı yapabilirler.

Ama...

Yabancı dilin kompleks haline getirildiği; anca "yes, no" diyebilenlerin özgeçmişlerine "İngilizce biliyor" diye yazdırdığı; İbrahim Tatlıses’in "van tu tiri forroo" dediği bir ülkede... Eurovision’a "Türkçe" katıldılar.

*

Bugün alacakları derece ne olursa olsun, "teşekkür" borçluyuz, teşekkür...