"Barzanici bu" diye, içeri tıka tıka, Nil Demirkazık’ı tıktık. İbrahim Tatlıses az daha mebus oluyordu. Evden atılan ihtiyarların umudu Mahsun Kırmızıgül... Adnan Şenses ülkücü oldu, Erkin Koray MHP’ye küstü, Sinan Çetin AKP’ye verdiği desteği çekmek üzere.

*

Ciddi bir ülkedir burası.

*

Sanırım o yüzden, Genelkurmay Başkanı, "Kandil Dağı’nı Biri Bizi Gözetliyor Evi gibi seyrediyoruz" demişti...

Uydu muydu dese, karışık.

BBG de, herkes anlıyor.

*

PKK’nın Zap kampını ele geçirince, anchorman’in biri, elinde uzaktan kumandayla çıkıp şu anonsu yaparsa, hiç şaşmayın: "Zap’ladık, azzz sonra!"

*

Derbi desen...

1’inci dakika, saygı duruşu.

90’ıncı dakika, çiftetelli!

*

Adnan Menderes’in, Deniz Gezmiş’in nasıl asıldığını Hatırla Sevgili’den öğreniyoruz... Derin devleti, Ergenekon’u, Kurtlar Vadisi’nden... TMSF tarafından bankasına el konulan işadamı, Sevgili Dünürüm’de... Türk-Yunan ilişkilerini de, Yabancı Damat yumuşatmıştı zaten.

*

Özetle...

Recep Erdoğan’dan sıkıldık, Recep İvedik’i başbakan yapalım, tam olsun bari!