İŞTE NATASSİA'NIN FOTOĞRAFLARI..
Hollywood yıldızı Türkiye’de.

Scarlet...
Bütün gazeteler yazıyor:  �
  �
"Emmy ödüllü yönetmen David Nutter’ın çektiği Scarlet dizisinin başrol oyuncusu Natassia Malthe, İstanbul’a geldi... Robbie Williams’ı terk eden kız olarak tanınan Natassia, ünlü dizinin prömiyerinin yapılacağı Suada’daki görkemli geceye katılacak."

Televiyonda da görmüşsünüzdür.

Haberlerde verdiler.

En son Beyaz’ın programına çıktı.

Bütün medya peşinde...

*
 �
Cümleten tebrik ederim.

*

Ve, şimdi sıkı durun...

Böyle bir dizi yok!

* �

Evet, yok!

*

Scarlet, Güney Koreli teknoloji devi LG’nin piyasaya süreceği yeni televizyonun ismi... Hollywood yıldızı diye gezdirilen kız, estirilen rüzgár, hepsi, piyasaya çıkacak televizyonun reklamı... Bu zeká dolu "sürpriz kampanya"yı tasarlayan adam, LG’nin pazarlama müdürü... "Eğlenceli yoldan insanları kandırıyoruz" diyor... 6 Mayıs’ta Suada’da yapılacak prömiyerde, Scarlet’in "gerçek kimliği" açıklanacak... Reklamın asıl sloganı şu: "Bazen hiçbir şey göründüğü gibi değildir!"

*

Peki, bunları nereden biliyorum?

Dünya medyası çatır çatır yazıyor.

Bizimkilerden başka yiyen olmadı!

Çünkü elálemin gazetecileri, "Madem bu dizi bu kadar ünlü, niye bizim haberimiz yok? Madem bu kız Hollywood yıldızı, niye tanımıyoruz? Amerika’daki dizinin prömiyeri neden bizim ülkemizde yapılıyor birader?" gibi basit soruları soruyor!

*

Bizde ise, "Bakın, bu yıldız" de...

Kapıp, televizyona çıkarıyorlar.

Manşet yapıyorlar.

"Niye, kim, neden" diye soran yok.

*

Gerçekleri yaz...

Kimse inanmaz.

"Ekonomi şahane.

Enflasyon düştü.

İşsizlik azaldı" de...

Herkes inanır.

Onun gibi.

*

Özetle...

Bu LG, Türkiye’de çok satar.

Rekor kırar, rekor.