Arkasında partisi vardı.

Ordusu da.

Kapı gibi!

Celal

Bayar...

Partisi vardı.

Cemal

Gürsel...

Ordusu vardı.

Cevdet Sunay...

Genelkurmay Başkanı.

Fahri Korutürk...

Kuvvet Komutanı.

Kenan Evren...

Ordusu vardı.

Turgut Özal...

Partisi vardı.

Süleyman Demirel...

Partisi vardı.

Abdullah Gül...

Partisi var.

*

Peki ya Sezer?

*

Ne onu oraya getiren "or" rütbesi vardı omuzlarında, ne de saldırıya uğradığı zaman ortalığı ayağa kaldıracak, savunacak partisi.

*

Bana sorarsanız, bi araba laf yazılıyor ama, Ahmet Necdet Sezer’in en önemli özelliği buydu...

Cumhuriyet tarihinde, arkasında ordusu veya partisi olmayan ilk ve tek cumhurbaşkanı.

*

O nedenle, kurucu Mustafa Kemal’den sonra, en zor görevi kim yaptı derseniz... O yaptı.

*

Mümkün müydü Evren’e höt zöt yapmak? Hálá yargılamaya tırsıyorlar... Kim getirdi Cevdet Sunay’ı oraya? Meclis mi sanıyorsunuz? Sıkar mıydı, herhangi bir gazete çıksın da, Demirel’e manşetten sinkaf etsin? DYP iktidarı yıkmaz mıydı gök kubbeyi, o gazetenin başına? Özal’a bindirmeye kalkanlar, haşat edilmedi mi? Bakın Gül’e... İki kelime itiraz edeni memleketten kovmuyor mu partisi?

*

Hiçbiri yalnız değildi çünkü... Sezer hariç.

*

Kolay hedefti.

*

Tek başına geldi.

Tek başına gidiyor.

Savunmasız görüp kıyasıya çullananlara karşı "neyi korumaya çalıştığını" ise, gazeteler yazmadı, tarih dede yazacak... Eminim.