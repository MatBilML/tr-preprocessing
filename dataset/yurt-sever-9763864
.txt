*

Şu anda, onbinlerce üniversite öğrencisi barınacak yurt arıyor; yok... Yaşadığı şehrin dışında üniversite kazanan çocuklarımız, devletin kapısını çalıyor, "dolu" cevabını alıyor. Ev tutmaya kalksa, çoğunun kiraya parası yetmiyor. Parası yetse, Anadolu’nun pek çok şehrinde öğrenciye ev verilmiyor.

*

Ne yapacak bu çocuklar?

Tarikatlar yapışıyor...

*

1.5 milyon öğrenciyi barındırmak zorunda olduklarını, yarısını barındıramadıklarını, bizzat, devletin yurt kurumunun en yetkili kişisi söylüyor... Özel yurt sayısı ise, pıtrak gibi, 3 bini aştı!

*

Devlet, öğrenci sayısını arttırıyor.

Yurt yapmıyor.

Alenen, tarikatların kucağına itiyor.

Git orda kal...

Beğenmiyorsan, parkta yat!

*

Pekiii...

Bebe çağındaki kız çocuklarımız kaçak yurtlarda can verirken, üniversite öğrencilerimiz mecburen takkeyi türbanı takıp, yastığı yorganı tarikat yuvalarına sererken, bu pazartesi günü, hem üniversite kayıtları, hem de bebe sınıflarının öğretim yılı başlarken... Milli Eğitim Bakanımız ne yapıyor?

*

Sordurdum...

İran’a gitmiş.

*

Mollaların milli eğitim konusunda bize öğreteceği çok şey var herhalde ki, oraya gitmiş.