Benzine okkalı zam yapılıyor.
“Azıcık” diyorlar.
Mazota kocaman zam yapılıyor.
“Ufacık” diyorlar.
Köprüye yüklü zam yapılıyor.
“Minicik” diyorlar.
Sigaraya kalın kalın zam yapılıyor.
“İncecik” diyorlar.
İçkiye irikıyım zam yapılıyor.
“Küçücük” diyorlar.
Elektriğe sert zam yapılıyor.
“Yumuşacık” diyorlar.
Doğalgaza ağır zam yapılıyor.
“Hafifçecik” diyorlar.
Suya büyük zam yapılıyor.
“Minnacık” diyorlar.
Otobüse vapura zam yapılıyor.
“Birazcık” diyorlar.

*

E benden günah gitti...
Memura zamcık yapıldı.

*

Emekliye hüz’zam.

*

(Adam, patronun odasına hışımla dalmış, “Maaşıma zam istiyorum” demiş... Patron “Neden sana durup dururken zam yapayım ki?” diye sorunca, “Valla siz bilirsiniz,
peşimde üç büyük şirket var” demiş, “TEDAŞ, İSKİ, İGDAŞ!”)

*

Bu ni’zam inti’zamla bakarsak...
Muaz’zam bi yıl olacak.
Muaz’zam.