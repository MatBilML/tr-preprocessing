Yuttun mu...

Leyla gibi olursun.
*
Uyuşturur.

Kütük gibi uyutur.

Yanında mayın patlasa, duymazsın.
*
Sahte cennet hissi yaratır.

Şehitler gelir, sen sırıtırsın.
*
Bi deneyelim, n’olur ki dersin...

Bağımlılık yapar.

Elini verirsin, vücudu kaptırırsın.
*
Güya, huzura ermek için alırsın.

İyi geldi sanırsın...

Kriz olarak geri döner.
*
Etkisi geçince...

Yani, iş işten geçtikten sonra...

Derin bunalıma sürüklenirsin.
*
Çünkü, sorunu çözmek yerine...

Sorunu unutturmak için kullanılır.
*
Beynin helva gibi olur.

Düşünemezsin.

Unutkanlık yapar.

Başbakanımızın lafları mesela...

Dün bi şey söyler.

Bugün tam tersini söyler.

Zana’ks aldıysan, hatırlamazsın.
*
Reflekslerini zayıflatır.

Otomobil kullanacaksan, almamalısın.

Devletin direksiyonunda oturuyorsan...

Asla almamalısın.
*
Cinsel isteği bile azaltır.

En az üç istiyorsan...

Uzak durmalısın.
*
Özetle... Bünyeye sokmamalısın.

Zana’ksın neresinden dönülse, kârdır.
*
Hap gibi anayasayı yutan ahalinin...

Zana’ksı yutmaması önerilir.