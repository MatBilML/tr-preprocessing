*

Yazayım...

"Türk" açılımı yapılsın.

*

Kürt açılımı var.

Ermeni açılımı var.

Rum açılımı var.

Hamas açılımı var.

*

Fikri striptiz yapılıyor...

Bize açılan bi şey yok.

*

Bu ne zulümdür kardeşim?

*

Şeş tivi’yi açıyorlar, gözünün üstünde kaşın var diye, bizim televizyonları kapatıyorlar... Ne bankamız kaldı, ne limanımız; malımızı mülkümüzü el áleme sattıkları yetmiyormuş gibi, açılım yapıp telefonumuzu verdikleri Arap bile "Türk" Telekom diye ortalıkta geziniyor, biz ise, "Türk’üm" bile diyemiyoruz artık.

*

- Kimsin?

- Türk’üm.

- Olmadı...

- Ya nasıl olacak?

- Kürt’sen Kürt’sün, Laz’san Laz.

- E değilim...

- Türkiyeliyim de o zaman.

- Manyak mısın birader...

- Irkçısın sen!

*

Bir ülkede kimin sesi çıkmıyorsa, ezilen odur... Bizim ülkede kimin sesi çıkmıyor?

Bizim.

Çünkü, herkes konuşunca "demokratik hak" oluyor, biz konuşunca "faşist!"

*

Herkese tolerans...

Bize tahammül sıfır.

*

Türk sorunu var bu ülkede.

Empati lütfen...

Türk açılımı yapılsın.