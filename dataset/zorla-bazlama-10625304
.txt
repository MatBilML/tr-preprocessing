*

(Bence, siz de dikkatlice bakın...

Sizin mahalleye de dikmiş olabilir.)

*

Çünkü, biz sadece telefon şirketinin satıldığını sanıyorduk... Meğer, adam memleketin tapusunu satın almış... Ahaliye sormadan, canının çektiği yere baz istasyonu dikebiliyor.

*

Belediye başkanını aradım...

- Bu kaldırım sizin değil mi?

- Bizim.

- E Arap istasyon dikiyor...

- Maalesef diker.

- Nasıl diker?

- Dikmesinler diye çok uğraştık, binalardan uzak olması şartını koştuk, bunun üzerine İçişleri Bakanlığı benim hakkımda soruşturma açtı, iletişim hakkını engelliyorsun diye...

- Hadi canım!

- Valla... Sonra gidip Ulaştırma Bakanlığı’ndan hallettiler, Bilgi Teknolojileri ve İletişim Kurumu’ndan yetki aldılar. Valilikler marifetiyle beğendikleri yere baz istasyonu dikebiliyorlar. Biz anca geçişi engellemesin diye, bir metre öne, bir metre geriye dikin diyebiliyoruz. Üstelik sizin mahalle tek örnek değil; Kadıköy’ün her tarafı böyle... Belediyenin yapabileceği bir şey yok yani.

*

Kapı kapı dolaşıp, apartmanların çatısına baz istasyonu dikmek istiyorlardı. Vatandaş izin vermedi. Tek tek uğraşmak yerine, kolayını bulup, Ulaştırma Bakanlığı’ndan tek kalemde işi bitirmişler!

*

Haliyle soruyorum...

Bu memleket Arap’ın babasının çiftliği mi? Burası Arap’ın, İngiliz’in sömürgesi mi? Valiler, yabancı şirketlerin memuru mu? Halkın sağlığını bu kadar yakından ilgilendiren bir konuda, halka sormadan, hangi hakla yetki verebiliyorsunuz? Bizim mahallenin sakinleri, kanser olursa, bunun sorumlusu Arap mı olacak, Ulaştırma Bakanı mı? Vebal olarak sormuyorum...

Vebali zaten Bakan’ın boynuna...

Hukuki olarak soruyorum...

Çünkü, bizim mahallede imza toplanıyor şu anda... Davayı kime açacağız, onu öğrenmek istiyoruz.